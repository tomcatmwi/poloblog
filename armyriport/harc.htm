<!DOCTYPE HTML PUBLIC "-//W3C//DTD HTML 3.2//EN">
<HTML>
<HEAD>
   <TITLE>Ha harc, legyen harc!</TITLE>
   <META NAME="Author" CONTENT="Tomcat">
</HEAD>

<body vlink="#dddddd" alink="#C0FFC0" bgcolor="#000000" link="#ffffff" background="backgrnd.jpg" text="#eeeeee">

<center>
<table width=540>
<tr><td>
<font face="verdana, sans-serif, arial" size=-1>


<p align="center">
<font size=+2>
<B>Ha harc, legyen harc!</B>
</font>
</p>

<hr noshade>

<P>Leszerelt hát az augusztus. Ott maradtunk a novemberiekkel. Közben
megérkeztek a februári sofõrök is, így
egész szép mennyiségû kopasz gyûlt össze.
Igaz, az egyik sofõr már az elsõ nap öngyilkos
lett, felvágta az ereit. Nyilván jobban megnézte,
hová is akarják fél évre bezárni. Szerencsére
nem halt meg, csak az M3-at vérezte össze.<BR>
A novemberi állomány addig nem szívatott minket. Igaz,
õk voltak a gumik, így joguk lett volna hozzá, de
nem tették. Hogy mi az a gumi? A katona egy idõszaka,
amikor már nem kopasz, de még nem is öreg. Ahogyan a
versike mondja:</P>

<CENTER><P><I>Kopasz vagyok, felmoshatok<BR>
Gumi vagyok, pattoghatok<BR>
&Ouml;reg vagyok, beleszarok.</I></P></CENTER>

<P>&Eacute;n akkor már zászlóalj-írnokként
dolgoztam, Korcsák százados keze alatt. &Eacute;n lettem
a fõ írnok, végzettségem miatt, Törzsök
és Szuhai pedig a segédeim.<BR>
A zászlóalj vezetése egyébként mindössze
három emberbõl állt: Andrekovics László
alezredesbõl, egy öreg tisztbõl, akit mindenki csak
"Andrej"-nek hívott, Korcsák Tibor századosból,
a zászlóalj-törzsfõnökbõl, és
egy Csizmadia Lajos nevû fiatal fõtörzsõrmesterbõl,
a zászlóalj-technikusból. Tulajdonképpen Korcsák
volt az egyetlen, akit dolgozni láttam. Szigorú, patent tiszt
volt. Minden reggel kiosztotta nekem az írnoki feladatokat, határidõ
elérkeztével pedig számon kérte. Egyébként
nem szólt bele semmibe. A feladatot az csinálta meg, aki
akarta, úgy, ahogy neki tetszett, a lényeg az volt neki,
hogy idõben és rendesen megkapja. Ez eleinte nemigen ment.
Kissé nehézfejû voltam, ugyanígy Törzsök
is, Szuhai pedig nemigen jött le dolgozni. Egy zászlóalj-írnoknak
rengeteg fajta papírt kell rendszeresen vagy kevésbé
rendszeresen elkészítenie. Hogy csak néhányat
említsek: zászlóalj-naplót írni, gyakorlatok
levezetési terveit elkészíteni, havi kiképzési
terveket megszerkeszteni, tisztek ebédbefizetéseit intézni,
egyéb alkalmi írnivalókat legépelni - eleinte
azt hittem, bele fogok hülyülni. Azzal kezdtem, hogy rendet raktam
a számítógépen. Szétpakoltam a dokumentumokat
külön könyvtárakba, letöröltem a játékokat,
kiírtam, hogy a gépen tilos a játék, addig
ugyanis a fél laktanya oda járt játszani, és
ez meg is látszott szegény XT-n. Persze egy darabig fenyegetõztek
nekem a novemberiek, hogy ne merjem letörölni a játékokat,
de szerencsére elég volt azt mondani nekik, hogy ez Korcsák
százados parancsa, le is koptak egybõl. Korcsákkal
még rendfokozatban felette állók se nagyon mertek
ujjat húzni. Született parancsnok volt, áradt belõle
a karizma. A sorkatonák, de még a hivatásosok is halálra
rettegték magukat, ha meglátták, hát még
ha az irodájába kellett lépniük. Minden reggel
zászlóalj-sorakozót rendelt el, ahol kikérdezte
a katonákat a szolgálati szabályzatból és
egyéb dolgokból. Volt egy harminchat kérdésbõl
álló listája - a hírhedt Korcsák-féle
Harminchat Pont - és általában ebbõl kérdezett.
Ezt már megérkezésünk napján megkaptuk
legépelve, be kellett magolnunk. Nem emlékszem már
valamennyi kérdésre, de ilyesmik voltak benne, hogy: <I>"Mi
a különbség eltávozás és kimaradás
között?"</I> vagy <I>"Kik az &Ouml;n szolgálati
elöljárói?"</I> meg <I>"Mi az &Ouml;n rendfokozata,
beosztása?"</I> Ezektõl a kérdésektõl
rettegett mindenki, mégis furcsamód keveseknek jutott eszükbe,
hogy megtanulják a kérdésekkel együtt kiosztott
válaszokat is. Aki nem tudott válaszolni, felkerült
a "halállistára", és aznap nem mehetett
kimaradásra. Ha még egyszer felkerült, már eltávozásra
sem. Ha harmadszor is, akkor egy hónapig sehová. &Eacute;s
így tovább. A "halállistát" mellesleg,
mint írnok, én vezettem, a százados minden sorakozónál
kiléptetett, és írnom kellett a neveket.<BR>
Az igazsághoz az is hozzá tartozik, hogy valójában
Korcsák százados soha senkit nem fenyített le azért,
mert nem tudta a 36 pontot. Mégis mindenki félt a reggeli
sorakozóktól, a sorban pedig magában imádkozott,
nehogy rábökjön a zászlóalj-törzsfõnök,
és neki szóljon, hogy <I>"&Ouml;n, honvéd..."
</I>Mondom, Korcsák született parancsnok volt. Más tisztek
talán egyszer vagy kétszer tudtak volna ráijeszteni
az állományra ilyen marhasággal, hogy ha nem tudják
a választ, nem mehetnek haza, ha aztán valójában
nem tesznek semmit.</P>

<P>Andrekovics alezredes öreg tiszt volt. Korábban agyvérzése
volt, ezért erõsen dadogott, gyakran egy szavát sem
lehetett érteni. Sokan ezért azt hitték, hülye
is, pedig nem volt az. Az igaz, hogy néha nem vett észre
dolgokat, amik a szeme elõtt voltak, s nagyon szórakozott
volt. Tulajdonképpen Korcsák százados vezette a zászlóaljat
helyette. Volt egy állandó szavajárása, amit
átvettek tõle a sorkatonák: <I>"... 'sten
f'szát!" </I>&Iacute;gy mondta mindig, magánhangzók
nélkül. Andrej valaha éppen olyan jó tiszt lehetett,
mint Korcsák százados, most azonban csak egy nyugdíjkorhatán
szélén álló öregember volt. Amíg
Korcsák a zászlóaljnál volt, õt nagyon
keveset láttuk. Az augusztusiak leszerelése idején
hosszabb szabadságon volt.</P>

<P>Lassan megismerkedtünk a század, a zászlóalj
többi tisztjével is. Takács százados, a mi századparancsnokunk
vékony, lehetetlenül hegyes orrú ember volt. Keze alatt
két szakaszparancsnok dolgozott, pályakezdõ hadnagyok,
Mihályi Attila és Kocsis Balázs. Mihályi kisportolt,
jóképû fiatalember volt, fekete öves dzsúdós,
Kocsis épp az ellentéte, cingár, magas, elálló
fülû emberke, akin úgy állt a tiszti tányérsapka,
mint egy villanyoszlopon. Kocsis nagyon lazán kezelte a fegyelmet,
Mihályi épp ellenkezõleg, de míg Kocsis értett
az emberek vezetéséhez, Mihályi rossz parancsnok volt.
A tiszthelyetteseink, akik a rádióállomások
parancsnokai voltak: Vörös õrmester, Margitai õrmesterasszony
- õk ketten egyébként együtt éltek - Bekovics
õrmester, Csõszi fõtörzs, valamint két
másik fiatal õrmester, Csutorás András és
Szatmári Ottó. Valamennyien kora húszas éveiket
taposták. Valamint, ugyebár, Rácz Ernõ fõtörzs,
a kedvencünk. A 32/B szintrõl legelsõnek a századparancsnokot,
Bernhardt-Kupi Krisztiánt, egy frissen elõléptetett,
fiatal fõhadnagyot ismertük meg, aztán Milos Antal fõtörzsõrmestert,
a szolgálatvezetõt, egy nagyon patent, öreg tiszthelyettest,
vagy harminc év katonai pályafutással a háta
mögött. Milos fõtörzs nagyon szõrözõ
volt, igazi zupásõrmester, és rettenetesen sunyi ember.</P>

<P>A novemberiek arca alig néhány nappal azután nõtt
meg, hogy az augusztusiak leszereltek. Egy napon fontos munkát végeztem
az írnoki irodában, ezért amikor ebédelni mentem
a századdal, Korcsák százados azt mondta, ne várjam
meg, amíg a többiek befejezik az evést és felsorakoznak,
hanem jöjjek vissza, amint tudok. <BR>
Történetesen aznap épp Szuhai volt az alegység-ügyeletes.
Belapátoltam a gempát - lehet, hogy kotu volt, nem emlékszem
már - és szóltam neki, hogy mennék. Intett,
hogy menjek. Felálltam, elindultam a fémtálcával
a mosogató ablaka felé, mire a novemberi állomány
egy emberként elbõdült:</P>

<P>- Héé, hova mész, kopasz!<BR>
- &Uuml;jjé' vissza, he!<BR>
- Takarodsz vissza...</P>

<P>... és egyéb kedvességek. Szuhai zavartan megpróbálta
õket nyugalomra inteni, mondogatta, hogy õ engedett el, de
hát õ halk szavú ember volt, elveszett a hangja a
nagy ordítozásban. Egyszer csak arra lettem figyelmes, hogy
valaki elállja az utamat. Krokos Zsolt volt az, egy brutális
arckifejezésû, igen agresszív és nagyon buta
borsodi paraszt, aki ült már pár évet súlyos
testi sértésért. Egyenesen az arcomba tolta a sajátját,
a primitív, kötekedõ emberek stílusában.</P>

<P>- Kopasz! &Uuml;jjé' vissza, há! - sziszegte.<BR>
- Nem lehet - magyaráztam szelíden - Korcsák azt mondta,
menjek vissza.<BR>
- Akkor se mész sehová, amíg én nem engedem!
- bõdült el az aknavetõs, és a székek
közé lökött.</P>

<P>Amíg a földön hevertem, egy tálca és
némi tészta társaságában, azon tûnõdtem,
mitévõ legyek a fölém tornyosuló izomheggyel.
Ha megütöm, könnyûszerrel fejemre tekeri a fémtálcát.
Ha nem, engem fog baszogatni leszerelésig. Kistársaimra sandítottam.
Lapítottak. Ezek nem állnának fel nekem segíteni.
Tûnõdésembõl a konyhaügyeletes, Vörös
õrmester riasztott fel.</P>

<P>- Maga mit csinál odalent?<BR>
- Hm, izé, elestem... - feleltem, mert nem akartam balhét.
Krokos már a helyén ült, villámló szemeket
meresztett.<BR>
- Szóval elesett. Jó, ha így gondolja, legyen úgy.</P>

<P>Tudtam, hogy látta az esetet. Ez még jól jöhet,
gondoltam, mert már kezdtem kifundálni, mit teszek ezzel
a vadbarommal, ami sokkal rosszabb, mintha megvernék. Az õrmester
felsegített, és adott egy seprût, szedjem össze
a kiborult ételmaradékot.<BR>
Délután a novemberiek csaknem valamennyien kimaradásra
mentek. Estig nem is hallottunk róluk. &Uuml;ltünk a körletben,
ki levelet írt, ki olvasott. Késõ este érkeztek
vissza. Visszaérkezésük elsõ jele egy rémült
februári sofõr volt, aki lélekszakadva rohant fel
a lépcsõn, és figyelmeztetett bennünket:</P>

<P>- Nagy balhé lesz! Jönnek vissza a novemberiek, de mind
részegek, és már messzirõl hallani, hogy azt
ordítozzák: Beszopott a február!</P>

<P>&Uacute;gy döntöttünk, ne kötekedjünk a részeg
állatokkal, illetve ne hagyjuk, hogy õk kötekedjenek
velünk. Gyorsan mindenki ágyba bújt, leoltottuk a villanyt,
és úgy tettünk, mintha már takarodó lett
volna. Egy darabig síri csend borult a századszintre. Azután
hallottuk, hogy jönnek fel a novemberiek.</P>

<P>- Bikááák! Hol vagytok, bikák!<BR>
- Megölöm mindet! Megölöm õket!<BR>
- Rohadt kopaszok!</P>

<P>Hirtelen berobbant a körletajtó, a kilincs messzire repült.
Az ajtóban egy részeg novemberi állt, Berkes nevezetû,
egy félcigány gyerek, õ rúgta be. Torka szakadtából
ordított.</P>

<P>- BESZOPOTT A FEBRU&Aacute;R! V&Eacute;GETEK, KOPASZOK!!</P>

<P>A többiek is becsõdültek a körletbe, felkapcsolták
a villanyt, néhányan nekiálltak volna felborítani
bennünket emeleteságyastul, de ekkorra már odaért
az alegység-ügyeletes, Fórizs Péter, és
igyekezett megakadályozni, hogy vér folyjon. Néhány
novemberi ugyanis egészen egyszerûen meg akart késelni
bennünket, élükön Krokossal, aki mindig hordott magánál
egy pillangókést. A kezdeti õrjöngést
hirtelen kiáltás akasztotta meg:</P>

<P>- Februári állomány, bakancspucoláshoz folyosón
sorakozó!</P>

<P>Ez tetszett az öregeknek, pucolják csak a bakancsot a kopárok.
Gyorsan elõkapkodtuk a boxot, kefét, kék kötényt,
és egy-egy stokival felsorakoztunk a folyosón. A novemberiek
ordítoztak, mint az állatok, artikulálatlanul, káromkodtak,
szidták a "rohadt kopaszokat", rángattak egy-két
embert, gazdátlanul maradt stokikat rugdostak. &Eacute;n is leültem
és pucolni kezdtem. Az igazság az, hogy a bakancsomra tényleg
ráfért egy kis tisztítás. Nekiálltam
bekenni boxszal, a kifejezetten a katonaság számára
gyártott, <I>Katona</I> márkájúval. Berkes
odalépett hozzám.</P>

<P>- Polgár! - ordított rám. Felnéztem. Két
tenyerével megragadta az arcomat, és alkoholbûzös
lehelletével egyenesen a szemem közé üvöltötte:
- Beszopoool! Mi a faszt képzelsz, te büdös kopasz, idejössz
ki tudja, honnan, és beszólsz a Krokosnak? Az én
kistársamnak? MI?! Meg elmész eüszabira, kummantani?!</P>

<P>Oldalra sandítottam. Krokos is ott állt, és látszott
rajta, hogy legszívesebben azonnal megölne. Inkább nem
szóltam semmit, tudtam, hogy kés van nála. Berkes
tovább ordított, majd elment, hogy mást boldogítson.
Krokos pedig csak állt, és nézett. &Uacute;gy, ahogyan
a pszichopata állatok szoktak nézni. Elég buta és
elég részeg volt ahhoz, hogy tényleg ott helyben késsel
essen nekem, ha olyat teszek, ami neki nem tetszik. Pucoltam hát
a bakancsot, mintha észre se venném.</P>

<P>- He, Polgár - szólalt meg. Felnéztem. - MI A FASZT B&Aacute;MULSZ!!
- ordított fel erre, és felém indult. Ekkor egy alacsony
srác, Fröschl Péternek hívták, odarohant,
és gyorsan elvonszolta. Nem tudom, mi lett volna, ha ez nem történik
meg, lehet, hogy most nem írnék armyreportot. Ez a barom
tényleg komolyan gondolta, hogy megöl.<BR>
Folytatódott a bakancspucolás. Közben kitalálták,
hogy annak tiszta a surranója, akinek feldobva talpra esik. Dobálták
is becsülettel mindenkiét. Hozzám egy Schmidt nevû
õrvezetõ jött oda, egy nagyképû gyerek,
aki nagyon nagyra volt az egy szál csillagjával. Elvette
a bakancsomat, és a levegõbe hajította.<BR>
Talpra esett.<BR>
Dühösen morogva felkapta és újra feldobta. Engem
ugyanis nem szíveltek az ebédlõi eset óta.
A bakancs megint talpra esett.</P>

<P>- A kurva mázlista anyádat - mondta, és ismét
dobott. Ismét talpra esett!<BR>
- Na, takarodjál be a körletbe, és fogjad be a pofádat!
- ordított rám, és én mentem.</P>

<P>Bent már kezdték rendbe rakni az ágyukat azok,
akiket szintén elengedtek a novemberiek. Vagy négyen lehettünk.
Azután lassan visszaszállingózott mindenki, csak Kiss
Roland maradt kint, valamint Merényi Attila, egy sofõr, mert
õk ketten állandóan "visszapofáztak."
Végül õket is beengedték, de bejött néhány
novemberi is, Bajai Zoltán õrvezetõ, a századírnok
vezetésével.</P>

<P>- Kopaszok - kezdett bele valami részeg szentbeszédbe
egyikük, egy Molnár Zoltán nevezetû, behemót
gyerek. Kissé nehezen forgott a nyelve. - Mostantól... mostantól
kuss van nektek... Mostantól... ti magáztok... minket. Magáztok!
&Eacute;rtve? &Eacute;s ha bemegy egy novemberi a körletetekbe...
akkor vigyázzba álltok! Megértettétek?</P>

<P>Bejöttek Berkesék is, felrúgtak néhány
stokit. Még folyt egy darabig az üvöltözés,
aztán abbamaradt, de hallottuk, hogy az öregek saját
körletükben italoznak. Egyikük kannás bort csempészett
be. Már egy ideje nyugalom volt, amikor nyílt az ajtó.
Bajai volt az. Egyenesen Kiss Roland ágyához ment.<BR>
Bajai alacsony, szõke srác volt. A többiekkel ellentétben
õ nem volt primitív. &Eacute;rtelmesen el lehetett vele beszélgetni,
és nem cseszegette azokat, akik nem szolgáltak rá.
Nekem például nem kellett kopognom, hogy bemehessek az irodájába,
miután két-háromszor szabályosan engedélyt
kértem belépni. Korrekt öregkatona volt, jó humorral.
</P>

<P>- Kiss Roland - szólalt meg fojtott, fenyegetõ hangon
- hallasz engem?</P>

<P>Azt a hangsúlyt, amivel Kiss Roland nevét mondta, sosem
felejtettük el. Inkább úgy mondta: <I>kíísroland.
</I>Ebbõl is szállóige lett, úgy, mint Andrej
<I>'stenf'szát-</I>jából. Most még azonban
senki nem nevetett, csendben voltunk. Kiss Rolandot amúgy is mindenki
utálta.</P>

<P>- Hallasz engem, <I>kíísroland?</I></P>

<P>Ekkor bejött még két öreg, és felkapcsolták
a villanyt. &Eacute;szrevették, hogy az õrvezetõ Kiss
Rolandhoz beszél, odarohantak hát, lerántották
Kiss Rolandról a takarót, és lelökték
õt az ágyról.</P>

<P>- Neked beszélnek, szarházi kopasz, álljál
vigyázzba!</P>

<P>Kiss Roland megszeppenve vigyázzba vágta magát.
Bajai folytatta.</P>

<P>- Te hazudtál nekem, <I>kíísroland.</I></P>

<P>Nem értettem, mirõl van szó, néhány
nappal késõbb azonban Bajai megmagyarázta. Kiss Roland
többször is odament hozzá, és ezt-azt hazudott
neki, hogy az írnok õt írja be hétvégi
eltávozásra más helyett. Például egyik
héten azt mondta, meghalt az anyja, a másikon hogy elvetélt
a barátnõje, és így tovább. Bajai pedig,
rendes gyerek lévén, szorgalmasan írogatta is a könyveket
neki, ám egyszer rájött, hogy Borg barátunk madárnak
nézi, és ezen bepöccent kissé.</P>

<P>- Hazudtál, és ezt nem szeretem. <I>Kíísroland.
</I>Nagyon nem szeretem. Félsz tõlem, <I>kíísroland?</I></P>

<P><I>Kíísroland </I>nem felelt. &Aacute;llt, és nagyon
be volt parázva. Bajai tehát ismét folytatta.</P>

<P>- Mostantól, <I>kíísroland... </I>kevesebb lesz
a jogod, mint egy féregnek. Mert te az vagy, egy patkány,
egy féreg. Gerinctelen, hazug patkány. &Eacute;rted, <I>kíísroland?
- </I>Egészen odaállt elé. A másik két
öreg közben visszament inni, a villanyt lekapcsolták.
Egyedül álltak a sötétben, egymással szemben,
Kiss Roland és Bajai. - &Uuml;ss meg engem, <I>kíísroland!</I></P>

<P>De Kiss Roland nem ütötte meg. Bajai várt egy keveset.</P>

<P>- Félsz, <I>kíísroland?</I></P>

<P>Mintha kisegér cincogna egy mély kút fenekén,
olyan volt a nagymenõ Kiss Roland hangja.</P>

<P>- N... nem... õrvezetõ úr...<BR>
- Akkor miért nem ütsz meg... <I>kíísroland?<BR>
</I>- Mert... mert nem tehetem... õrvezetõ úr - dadogta
Kiss Roland, az underground királya, a hõs biztonsági
õr.<BR>
- Akkor meg?</P>

<P>Az egyoldalú párbeszéd még eltartott néhány
percig. Különös kárörömöt éreztem,
hogy leégetik Kiss Rolandot a kistársai elõtt, és
ezzel a többiek is így voltak. Bajai ezután megszabta
Kiss Roland jogait. Nem mehet vele szembe a folyosón. Tisztelegnie
kell a novemberieknek. Tõle kell engedélyt kérnie
mindenre, arra is, hogy vécére menjen. Nem mehet kantinba,
és nem mehet kimaradásra. &Eacute;s így tovább.
Ezután Bajai lassan megfordult, és kiment. Az ajtóból
még visszafordult:</P>

<P>- Hallott itt valaki valamit?</P>

<P>Síri csend volt a válasz. Kiss Roland a kutyát
se érdekelte.</P>

<P>- Nagyon helyes. &Iacute;gy gondoltam én is - mondta, és
becsukta az ajtót.</P>

<P>Ezzel lett vége az elsõ ilyen napnak, de korántsem
ez volt az utolsó. A novemberiek rendszeresen gorombáskodtak,
ordítoztak velünk, minden alkalmat megragadtak, hogy pokollá
tegyék az életünket. Reggel egy órával
elõbb keltettek, este egy órával takarodó után
engedtek csak bennünket lefeküdni. Ha részegen jöttek
vissza, az okádékukat velünk takaríttatták
fel. &Otilde;rség alkalmával az õrszobán nem
hagyták pihenni a leváltott februáriakat, a toronyba
nem engedték, hogy könyvet vagy rádiót vigyünk
ki. Persze ez a szabályzat szerint tilos is, de aki volt katona,
tudhatja, milyen izgalmas dolog három órán át
tétlenül ülni egy üres õrtoronyban, és
a susnyást bámulni a laktanya mögött. Bajai egyszer
kiment az õrtoronyhoz, ahol Kiss Roland volt szolgálatban,
rugdosta a torony lábát, fenyegetõzött Kiss Rolandnak,
azt kiabálta, hogy nem meri õt lelõni, és Kiss
Roland tényleg nem merte. Rácz is rendszeresen alánk
tett, nem engedett haza bennünket, még Endezt sem, akinek pedig
havonta két hétvége dukált volna odahaza, a
gyerek miatt. Amikor kiköltöztünk a kopaszkörletbõl,
igyekezett úgy elhelyezni bennünket, hogy mindenki a legrosszabb
helyre kerüljön. Mit tesz a véletlen, én éppen
Krokossal kerültem egy körletbe. A novemberiek szinte kivétel
nélkül örömüket lelték az állatként
való ordítozásban és saját hatalmuk
élvezésében. Kivételt csak Szuhai, Fröschl
és egy Lázár György nevû srác képeztek,
õk csendesen félrehúzódtak. Mások is
voltak, akik nem ordítottak lépten-nyomon, de mindenkit megfertõzött
az öregkori nagyképûség.<BR>
Már vagy két hete tartott ez a csikágó, amikor
egy nap Korcsák százados hívatott. Pontosabban Rácz
fõtörzs jött oda hozzám, és széles
vigyorral közölte:</P>

<P>- Menjen csak, Polgár, Korcsáknak beszéde van magával!</P>

<P>&Eacute;s õ is jött velem. Bevezetett Korcsák százados
irodájába, és becsukta az ajtót. Kisebb kupaktanács
ült már bent: Takács százados, Bernhardt-Kupi
fõhadnagy, most már Rácz is, és természetesen
maga Korcsák százados. Valami papírt tartott a kezében.</P>

<P>- Polgár! - szólított meg, és felém
nyújtotta a papírt. - Ez micsoda? Magyarázatot kérek!</P>

<P>Elhûltem. Egy levél volt az, amit a én írtam
a barátnõmnek, és már napokkal ezelõtt
elküldtem! A nyomtatón nyomtattam ki, ez igaz. Többek
között le volt benne faszozva Korcsák, le volt parasztozva
Rácz, és úgy egyébként az egész
tetves laktanya. Rácz szélesen vigyorgott.</P>

<P>- &Eacute;n kérek magyarázatot, százados úr,
hogy milyen jogon bontja fel a levelemet! - feleltem dühösen,
és a papírt az asztalra vágtam. A tisztek elhûltek.
Senki, még õk sem mertek soha ilyen hangot megütni a
félelmetes Korcsákkal szemben. Csend lett. Majd Rácz
szólalt meg.</P>

<P>- A levelet én hoztam le a százados úrnak - mondta.
- Nekem a... a maga egyik kistársa juttatta el.</P>

<P>Szóval így állunk, gondoltam. Béres Robika,
az ártatlan képû maffiózógyerek felbontotta
a levelet, amit odaadtam neki, hogy dobja be, amikor elmegy kimaradásra.
Egekig futott bennem a pumpa. Amúgy sem vagyok az a fajta, aki halálra
szeppen, ha tekintélyes emberekkel kell érintkeznie, de most
már szartam rá, hány csillag van a jelenlevõk
vállán. Azért a hangom nem emeltem fel, de nehezemre
esett uralkodni magamon.</P>

<P>- Tudja, százados úr, fõtörzs úr -
mondtam dühtõl remegõ hangon - elõször is,
ha én tiszt lennék, és az én egyik emberem
hozná oda nekem a társa felbontott levelét nekem,
én úgy kivágnám az irodámból,
hogy a lába se érné a földet... másodszor
pedig se magának, se másnak nem felelek azért, amit
a magánleveleimben írok. Ha meg akar fenyíteni azért,
mert az írnoki számítógéppel magánlevelet
nyomtattam, ám tegye, joga van hozzá. De a levél
tartalmáért nem.</P>

<P>Korcsák is elcsodálkozott. Nyilván azt várta,
hebegni-habogni fogok, és belesüllyedek a padlóba. A
tisztekhez fordult.</P>

<P>- Menjenek ki. Az ajtót pedig csukják be.</P>

<P>A három hivatásos felpattant és kimentek. Rácz
arcán mintha aggodalom suhant volna végig: nem sikerülne
a remekbe tervezett szívatás? Azután az ajtó
becsukódott, és egyedül maradtam a századossal.</P>

<P>- Tudja, Polgár - kezdte - tíz éve foglalkozom
sorkatonákkal. &Eacute;vekig voltam századparancsnok. Azt
tapasztaltam, hogy az erõszak segít fegyelmet tartani.<BR>
- Az erõszak a gyengék végsõ menedéke
- szúrtam közbe Salvor Hardin kedvenc epigrammáját
az <I>Alapítvány</I>-ból.<BR>
- &Uacute;gy gondolja? &Ouml;n hogyan tartana rendet egy alegységnél?</P>

<P>Zavarba ejtett. Nem gúnyosan kérdezte, hanem õszinte
választ várt. Azt azonban nem akartam kerek perec a fejéhez
vágni, amit pedig akkor õszintén gondoltam, hogy feleslegesen
cseszegeti és rémisztgeti a katonákat. Elõkotortam
hát egy másik mondást, ezúttal Bismarcktól.</P>

<P>- A szuronyokkal sok mindent meg lehet csinálni, csak rajtuk
nyugodtan ülni nem lehet.</P>

<P>A százados ezen mintha elgondolkodott volna egy percre. Majd
megkérdezte:</P>

<P>- Tudja, tõlem félnek az emberek. De maga mit gondol,
valójában mitõl félnek, amikor belépnek
ide?<BR>
- A saját hülyeségüktõl - feleltem.<BR>
- &Uacute;gy van. Attól - bólintott. - Akinek pedig nincs
semmi a füle mögött, annak nincs mitõl félnie.
&Eacute;s úgy látom, maga nem fél.</P>

<P>Egy darabig még elbeszélgettünk, javarészt
vezetéselméletrõl. Elismerte, hogy némiképp
igazam van, az erõszak nem mindig célravezetõ. &Eacute;n
is elismertem, hogy néha viszont igen. Szemlátomást
örült, hogy végre talált valakit ebben a lepukkadt
laktanyában, akivel értelmesen el tud beszélgetni.
Majd felállt, kinyitotta az ajtót, és azt mondta:</P>

<P>- Felejtsük el ezt az egész hülyeséget. Holnapra
fejezze be a kiképzési tervet, és hozza be az irodámba
reggel kilencig.</P>

<P>Felmentem a századszintre, egyenesen Rácz irodájába.
Kopogás nélkül léptem be a nyitott ajtón,
és nem kértem engedélyt, hogy megszólaljak.</P>

<P>- Fõtörzs úr - mondtam - köszönöm
a kedvességét. Maga kiváló és becsületes
tiszthelyettes. Ugye tudja, mit jelent a levéltitok, és hogy
kis hazánkban ezt törvény védi?</P>

<P>Rácz nem felelt semmit, és ezt jobban is tette. Béres
is ott ácsorgott az irodában, beléptemre igyekezett
a falba olvadni. Hozzáfordultam.</P>

<P>- Ami pedig téged illet, te tényleg egy mocskos cigány
vagy. Eddig is utáltam a cigányokat, neked megpróbáltam
egy esélyt adni, elvégre mégiscsak egy fedél
alatt vagyunk kénytelenek élni. De ezek után vége.
Hat hónapig vagyunk még itt. Nem akarom, hogy ez alatt a
hat hónap alatt hozzám szólj, és én
sem fogok hozzád.<BR>
- De hát... - terült el egy behízelgõ vigyor
a képén, ami egyébként állandó
volt nála, de leintettem, és ismét csak engedélykérés
nélkül kimentem. Rácz még ekkor sem szólalt
meg.</P>

<P>&Eacute;rdekes módon a legközelebbi tisztaruha-cserénél
nem csak hogy helyes méretû gyakorlót és inget
kaptam, de ráadásul sárga lepedõt, pedig azt
csak az öregek kaphattak, a kopaszoké fehér volt. &Eacute;s
Rácz, amíg bent volt a laktanyában, egy jó
darabig nem engedte, hogy a novemberiek cseszegessenek minket. &Aacute;m
a háború még csak most kezdõdött. Csaknem
mindennap ment a hajnali ébresztõ, az elõírás
szerinti reggel hat óra helyett, volt rá példa, hogy
már fél ötkor üvöltözni kezdett az alegység-ügyeletes.
Rólam nagyrészt leszálltak Rácz balul elsült
szívatási kísérlete óta, leszámítva
Krokost, aki néha - különösen, ha részeg volt
- azt képzelte, börtönben van, és õ itt
a börtönkirály. Ilyenkor mindenkivel ordítozott,
még a saját kistársaival is. Egyébként
érdekes akcentussal beszélt, maga volt a borsodi tahók
élõ karikatúrája. &Eacute; betût nem
is ismert, azt rendszeresen &Aacute;-val helyettesítette, de valami
igen érdekes hangsúllyal. Például:</P>

<P>- Fábruári aáomaány, falyasaón takeréttáshoz
sorakozaú! - Majd hozzátette: - Jeeaaaa! - mert nagyon
élvezte, hogy õ az alegység-ügyeletes, és
parancsolgathat. Ez is szállóige lett késõbb,
mármint hogy <I>takeréttás - jeeea. </I>Endezt, akit
mint említettem, civilben András Gábornak hívtak,
rendszeresen Andrásinak nevezte, pontosabban <I>Ondrási</I>-nak.</P>

<P>A szívatások fõ célpontja Kiss Roland és
Merényi voltak. Merényi vékony, szõke
gyerek volt, erõsen befordulós fajta, nehezen viselte a katonaságot.
Kétszer vezényelték õrségbe, harmadszorra
sírva ment a századparancsnokhoz, hogy õ nem bírja
ezt a stresszt. Ekkor szálltak rá a novemberiek, amit a hülye
fejével éppen Rácznak panaszolt el, aki pedig
természetesen nagy empátiával kezelte a dolgot. Takarításnál
nem egyszer nekik ketten gázálarcban kellett dolgozniuk,
és a vécét kellett gyökérkefével
felsikálniuk. <BR>
A novemberiek pofátlansága határt nem ismert. Volt
köztük egy Dosztály Sándor nevû ronda, buta,
bunkó katona, elöl hiányoztak a fogai. Szakmájára
nézve raklapkészítõ segédmunkás
volt. Ennek volt a legnagyobb pofája. Ha hozzá szóltak,
általában visszaszólt: "Kuss van, nem?"
vagy "Mit ugatsz?!" &Otilde; ordítozásban még
Berkest is felülmúlta, mert Berkes legalább csak akkor
ordított, amikor részeg volt, egyébként tudott
normális is lenni, Dosztály azonban nem. Egyszer észrevette,
hogy padlókefélés közben az ajtófélfába
kapaszkodom. Odament, és belerúgott a félfába.</P>

<P>- Ne kapaszkodj!</P>

<P>Néhány ilyen eset után nagyon elegem lett belõle.
Egyszer a földszinten szólt be nekem valamit, az írnoki
irodánál, akkor közöltem vele, hogy beszéljen
velem tisztességesen. Persze ez nem a kívánt reakciót
váltotta ki belõle. Este megismételte a beszólást,
ezúttal az M3-ban. Na, itt már elegem lett. Odaléptem
hozzá, megragadtam a zubbonyát, és falhoz vágtam,
hogy csak úgy nyekkent. Köpni-nyelni nem tudott.</P>

<P>- Ide figyelj, te <I>segédmunkás, </I>te tróger
- mondtam neki halkan. - Te egy <I>mérnökkel</I> állsz
szemben. Leszel szíves tisztességesen beszélni, mert
beverem a pofádat, és mehetsz panaszra ahová akarsz.
Megértetted?</P>

<P>Lelöktem a földre és kimentem. Pár percig nem
láttam, aztán elõkászálódott
és beoldalgott a körletébe. Aznap nem láttam.
Nem mert szólni senkinek.<BR>
Elsõ alegység-ügyeletes helyettesi szolgálatom
idején, amíg éjjel a szolgálati asztalnál
hegesztettem - az ügyeletes persze elment aludni - nagy piálás
folyt a századszinten. Vagy tíz liter bort megittak. Ment
is a törés-zúzás. Aztán egyikük odajött
a szolgálati asztalhoz, és lepisálta. Molnár
volt az, a Gyilkos, akinek egyébként szokása volt
rendszeresen ott vizelni, ahol épp eszébe jutott. Nehezen
forgó nyelvvel magyarázni kezdett:</P>

<P>- Tu... tudod, Polgár, mi... mi volt, amikor az augusztusiak
itt voltak még? Akkor... akkor mi voltunk a kopaszok. &Eacute;s
õk ugyanezt csinálták. &Eacute;éés utána
mit gondolsz? Mi volt? Leverték az ütifont!</P>

<P>Az ütifon egy fehér telefon volt a szolgálati asztalon,
közvetlen vonal az ügyeletes tiszthez. Ha felemelték,
azonnal csörgött az ütiszobán, az üti pedig,
ha nem szólt bele senki, feljött a szintre. Azaz az ûhának
volt úgy két perce a vizelettócsa eltüntetésére,
utána pedig még ki kellett találnia egy elfogadható
magyarázatot arra is, hogy mi volt ez az ordítozás
a telefonban.</P>

<P>- Adj egy cigarettát vagy leverem az ütifont!</P>

<P>Mázlim volt. Pár nappal azelõtt találtam
egy szál cigarettát az írnokiban, ami azóta
is a zubbonyzsebemben volt. Odaadtam neki. Cserébe nem verte le
a telefont. A vizeletet meg hagytam felszáradni, törölje
fel a rosseb.</P>

<P>A többieknek is kezdett elegük lenni a rendszeres szemétkedésekbõl.
Hajnalban vertek fel bennünket, állandóan ordítoztak
mindenkivel. Gyakran még éjjel is, nem hagytak minket aludni.
Krokos mindenkit meg akart félemlíteni. Többen idegileg
kész voltak. Pattanásig feszült a hangulat. Már
mi is kezdtünk összerázódni, alakult a kopaszok
kis csapata is. &Eacute;s jöttek az olyan esetek, mint az enyém
Dosztályjal. Merényi kis híján összeverekedett
Krokossal, majd késõbb egy õrvezetõvel, Einvachter
Balázs nevezetûvel, aki szintén rászállt.
Mindehhez hozzájárult Rácz, aki kifejezetten élvezte
a három csillagját. Azon gondolkoztam, tenni kellene valamit
a novemberiek ellen. De kinek szóljak? Rácz lenne az
illetékes, de ezt talán hagyjuk. Takács százados
gyenge kezû parancsnok volt, nem tett volna semmit, s valószínûleg
amúgy is mindenrõl tudott. Korcsák százados
nem foglakozott a sorkatonák fegyelmezésével, az õ
asztala a tisztek munkájának irányítása
volt. De mi lenne, ha elmennék a humántiszthez?<BR>
A humántiszt, ahogyan helytelenül nevezik, mert a valódi
humántiszt a személyzeti fõnök, elvileg minden
laktanyában megtalálható, és az a funkciója,
hogy megakadályozza a szolgálati hatalommal való visszaéléseket
és egyéb jogsértéseket. Még megérkezésünk
napján láttam egy ajtón egy nevet, alatta pedig a <I>Humántiszt</I>
feliratot. Ide látogattam el egy napon, de hiába kopogtam,
senki nem nyitott ajtót. Tanácstalanul ácsorogtam
egy darabig, hirtelen felbukkant a folyosón egy fiatal nõ,
egy honvédségi közalkalmazott, és megkérdezte,
kit keresek. Elmondtam neki, hogy a századomnál elkeserítõ
a helyzet, és keresek egy tisztet, aki tenne valamit. Bólogatott,
és így szólt:</P>

<P>- Azt hiszem, neked Hermann õrnagyhoz kellene menned. &Otilde;
a bûnügyi nyomozótiszt, az irodája a Pentagonban
van.</P>

<P>&Eacute;s elmondta, hogy hol találom meg Hermann Sándor
õrnagy irodáját a Pentagonban, azaz a parancsnoki
épületben. Mindjárt oda is mentem. Hermann õrnagy
ötven év körüli, barátságos tiszt volt,
szemüvege mögött egy könyvtáros arckifejezésével.
Pontosan olyan volt, mint amilyennek egy nyomozótisztet elképzel
az ember, higgadt, kimért, aki a sértetteket megnyugtatja,
a gyanúsítottakat zavarba hozza már a puszta fellépésével.
Kollégája, Fülöp Zsolt õrnagy hasonló
karizmával rendelkezett, de õ inkább tipikus rendõrtisztnek
nézett ki: kopaszodó, bajuszos, sovány ember. Hermann
õrnagy mindig egyenruhában, Fülöp õrnagy
pedig civilben, kifogástalan öltönyben dolgozott. Hermann
õrnagy leültetett, figyelmesen meghallgatott, és bólogatott.</P>

<P>- Igen, már megint a harmadik zászlóalj. Nem
ez az elsõ eset, hogy hallunk róla, tele van vele az iratszekrény.
Tudja, ez korábban egy büntetõzászlóalj
volt. Most pedig a laktanya szégyene. Ercsibõl érkezett
tisztek vezetik, akik akkor kerültek ide, amikor Ercsiben bezárták
a laktanyát és tartalékbázis lett belõle.
Tudja, az ercsi tiszteket utálják a fehérváriak,
akik eredetileg is itt voltak, mert õk tették tönkre
a laktanya fegyelmét...</P>

<P>Errõl mesélt egy darabig, majd visszatért a tárgyra.
Megkért, írjunk egy feljelentést a novemberiek ellen.
&Iacute;rjunk le mindent, ami történt vagy történik
a jövõben, és legalább két ember írja
alá. Ha két tanú van, az jogilag már lehetõséget
ad rá, hogy eljárást indítsanak. Majd felállt,
és kikísért. &Eacute;n pedig egyenesen az írnoki
irodába mentem, és megírtam a feljelentést.
Azaz írtam volna, mert nem tudtam, mit írjak. Végül
abban maradtam magammal, mindenki nevében írok egy-egy bekezdést,
és mindenki a saját nevében írja alá.
Megírtam a magam részét Krokos ellen. Kiss Roland
nevében írtam egy bekezdést Bajairól. Merényi
része szintén Krokosról szólt. Kitértem
ezen kívül a hajnali ébresztõkre, az állandó
megalázásokra, amit a kistársaim ellen elkövetnek,
valamint Rácz visszaéléseire. Beletelt egy órába,
míg végleges formára hoztam. Elégedett voltam
vele: ha ezt kézbe kapja egy tiszt, jól ráhúznak
némelyik nagypofájúra egy-két hét laktanyafogságot.
Nem írtam túlzásokat, és nem írtam túl
keveset sem. Kinyomtattam, a papírt elrejtettem egy kacatokkal teli
fiók mélyén, a file-t pedig letöröltem.
Most már csak alá kellett íratni a fiúkkal.
Persze gondot okozott, hogy kikkel. Csakis olyanokkal, akik nem köpik
el a dolgot a novemberieknek. Nagy kockázatot vállaltam,
ha kiderült volna, tényleg nagyon elrépáztak
volna. Kiss Roland a segélyhelyen volt, idegösszeroppanás
miatt. &Otilde;t könnyen elértem, azonnal alá is írta.
Merényit sem kellett sokat agitálni. Ezután aláírták
még néhányan, pár sofõr is. Hat aláírás
gyûlt össze, az enyémmel együtt, s a következõ
hétfõn elvittem a papírt Hermann õrnagynak.</P>

<P>Azonnal kihallgatott engem és néhány kistársamat.
&Otilde;k szóban is megerõsítették az írásbeli
vallomást. Ezután behívott olyanokat, akik nem írták
alá a papírt, és nem is tudtak a feljelentésrõl,
és õk is megerõsítették. Ezután
kezdte kihallgatni a novemberieket. Elõször Fórizst,
aki alegység-ügyeletes volt aznap, amikor az elsõ hepázás
volt. Majd sorban Bajait, Krokost, Molnárt, Berkest és a
többit. Aznap este olyan csend volt a századszinten, mint a
hullaházban. A novemberiek csak lapítottak a körletekben,
még Krokos is elkussolt. S egy pár napig folytak a kihallgatások.<BR>
A novemberiek undorítóan viselkedtek. Hogy saját bõrüket
mentsék ebben a piti ügyben, egymást kezdték
felnyomogatni. Elmondták, ki mikor mennyi piát csempészett
be, hol tartja. Ki milyen szabálysértéseket követett
el õrségben. Ki tett el emlékbe egy-két töltényt
éleslövészeten. &Iacute;gy esett, hogy Fórizs
elmondta Fülöp õrnagynak, hogy Bajai késsel fenyegette
meg, ezért nem hívta fel az ütit, amikor a nagy balhé
ment a századszinten. Errõl mi is tudtunk, de nem volt benne
a feljelentésben, ez nem a mi dolgunk volt, Bajaival amúgy
is csak Kiss Rolandnak volt baja. Amikor valaki más azt is elmondta,
hogy Bajai bement az õrség pihenõhelyiségébe
egyszer - az ugyanis szigorúan tilos, oda csak az õrség
tagjai léphetnek, s ha az õrparancsnok beenged valakit, az
súlyos szolgálati bûncselekmény - akkor még
komolyabb ügy lett a dologból. Belerángatták
az õrparancsnokot is, egy 32/B-s novemberit. A vége az lett,
hogy Bajait letartóztatták és Budapestre vitték,
a katonai fogházba. Többé nem is láttuk. Vizsgálati
fogságban tartották egészen novemberig, szolgálati
közeg megtámadásának bûntette és
egyéb bûncselekmények elkövetése címén.<BR>
Ennyit ért a novemberi állomány. Ez lett néhány
vödör felborításából: komoly bûnügy.
Szegény Bajai szívott a kistársai gerinctelensége
miatt.</P>

<P>Egyébként Rácz is rendesen ráfaragott. Kiderült
ugyanis, hogy õ mondta a novemberi állománynak egy
nappal a mi megérkezésünk elõtt a következõket: <I>"Holnap
érkeznek a februári bikák. Szívassák
meg õket rendesen."</I> Ezért Hermann õrnagy
behívatta õt is. &Eacute;ppen az én kihallgatásom
folyt, amikor Rácz bedugta a fejét az ajtón.</P>

<P>- &Otilde;...õrnagy úr... - dadogta - Rácz fõtörzsõrmester,
parancsára megjelentem...<BR>
- Aha, szóval maga az a Rácz. Na, maga csak menjen ki, és
gondolkozzon el rajta, hogy miket mondott, mielõtt az újoncok
megérkeztek.</P>

<P>Rácz egyszerre volt sápadt, vörös és
zöld, tehát hirtelen egészen nemzetiszínû
lett, és igen apróra ment össze az ajtórésben.
Rám sandított. Rávigyorogtam. Paprikavörös
lett. Ohó, ez már kommunista. Gyorsan kihúzta a fejét
és becsukta az ajtót. Ezután még jobban tartott
tõlem. Fel is hagyott mindennemû szívózással
a februáriak irányában. Aznap, miután õt
is kihallgatták, a délután két órai
századsorakozón nyögve-izzadva bár, de erõltetetten
szigorú hangon a következõ dörgedelmet intézte
a századhoz:</P>

<P>- Többé nem akarom meghallani, hogy csak a februári
állomány takarít! A takarítás mindenkire
vonatkozik, idõszaktól függetlenül!<BR>
- De fõtörzs úr... - szólalt volna meg valaki,
de Rácz letorkollta.<BR>
- Csend legyen! Ez parancs!</P>

<P>&Eacute;s aznap a novemberiek is seprût-lapátot ragadtak,
és szorgalmasan pucolták a századszintet. Kissé
vidámabb lett a február hangulata. Másnap a novemberiek
jöttek mihozzánk, hogy megbeszéljük, ki mit takarít. Abban
maradtunk, hogy övék a körletek, miénk a folyosó
és az M3.</P>

<P>Most, hogy egy kicsit lazább lett az élet, kezdtünk
összehaverkodni. Az egykori "nyolcas körlet", azaz
én és hét társam, akik elsõként
érkeztünk, már ismertük egymást, persze
Kiss Roland és Béres Robika nem tartozott szorosan a haveri
körbe. Illetve Bérest akkor még csak én utáltam.
Merényi is hamarosan közutálatot vívott ki a
szolgálat állandó elkummantásával. Neki
nem volt jó sem az õrség, sem más. &Eacute;n
nemigen jártam szolgálatba, õrséget mindössze
kétszer adtam írnokságom alatt, csak alegység-ügyeletes
helyettes voltam többször, de akkor is nagyrészt az írnokiban
dekkoltam estig, olvastam, programozgattam Turbo Pascalban, unalom ellen.
Most, hogy Bajait elvitték, Padre lett a századírnok,
de rengeteg gondja volt vele. A század ügyintézése
nem olyan kiforrott módszerrel mûködött, mint a
zászlóaljé Korcsák százados irányítása
alatt. Takács százados összevissza húzogatott,
nyilazgatott minden iratot, százszor újragépeltette
szerencsétlen írnokával, aki ráadásul
még nem is nagyon értett hozzá, mert nem volt ideje
betanulni. S a századírnok éjjel-nappal szolgálatokat
adott. Máshol kímélték az írnokot, külön
jogai voltak, hatalma volt, de a 31/A századnál nem. Ezért
is neveztük el a századot a hivatalos "harmincegy aladár"
megnevezés nyomán "harmincegy a madár"-nak.<BR>
Nekem persze, mint mondottam, arany életem volt. Már a 32/B
öregjei sem nagyon mertek velem kötekedni, miután világossá
tettem elõttük, hogy van némi beleszólásom
abba, hogy ki kerül rá Korcsák halállistájára,
illetve ki kerül le róla. Késõbb, már
öreg katonaként, amikor sok marhaságot írogattunk
összevissza Andersennel a század írógépén,
írtam egy rövid verset is zászlóalj-írnoki
életemrõl.</P>

<CENTER><P><I>Amikor én a hadseregben voltam,<BR>
A takarítással az élen a munkát leszartam.<BR>
Mit nekem a külsõ körlet, nem megyek én ki oda,<BR>
Ott van nekem a jó meleg írnoki iroda.<BR>
<BR>
Megkummantom az egészet, nem csinálok semmit,<BR>
Délután a kopaszoknak rontom el a kedvit.<BR>
Nekem aztán jöhet hadnagy, õrnagy, akárki,<BR>
Nem fogom, amit mond, megcsinálni.<BR>
<BR>
Hazamegyek egyszer, egy egész hétvégét,<BR>
Addig is idebenn növesztem a magam fenekét.<BR>
Lejárok a kantinba, oda járok minden nap,<BR>
Aki pedig beleszól, az jó nagy pofont kap.</I></P></CENTER>

<CENTER><P><I>Nem megyek én a toronyba, büdös nekem az
E&Aacute;P,<BR>
Csak azért, hogy rím is legyen, utálom a teát.<BR>
Nem megyek le HKSZ-re, hagyjanak már békén,<BR>
&Uuml;lök bent a klubszobában, pornót nézek tévén.</I></P></CENTER>

<CENTER><P><I>Majd ha egyszer leszerelek, hû de jó lesz nekem<BR>
Vár reám a civil élet, ott van az én helyem.<BR>
Nem is jövök vissza többet, ordítozok, mint egy gyerek:<BR>
Dögöljön meg az egész mocskos, tetves, putris hadsereg!</I></P></CENTER>

<P>A sofõrök között sok jó fej akadt. A borsodiak
nagyrészt elkülönülõ blokkot alkottak, elkülönülõ
gondolatvilággal, vagy öten lehettek. Egy kazincbarcikai gyerek, Dicsák Zsolt,
Dicsi volt az egyetlen közülük, aki normálisabb volt,
õ hamarosan kiegészítette a "nyolcas körlet"
egykori tagságát. Hozzánk csapódott még
Viczkó Károly, akit hol Pocoknak, hol Cicinek hívtunk,
Pap Attila, akirõl mellesleg kiderült, hogy alig egy sarokra
lakik tõlem Budapesten, Szûcs Sándor, Szücsi,
egy üllõi gyerek, és még néhányan.
Jó kis banda voltunk. Az öregek felett aratott elsõ
gyõzelem - a feljelentés - után megegyeztünk,
hogy ha megjönnek a mi kopaszaink, a májusiak, sosem leszünk
vele olyanok, mint a novemberiek voltak velünk. <BR>
Egy darabig eltartott, míg Hermann õrnagy mindenkit kihallgatott.
A novemberiek egyre jobban kezdtek befordulni. Csend volt és hullaszag.
Krokos is elkussolt, sõt, õ a leginkább. Többet
nem is jött be a körletbe részegen ordítozni senki.</P>

<P>Idõközben persze zajlott a laktanya érdekes élete.
Egyszer voltam õrségben is. Meg is csodált mindenki,
mert az õrszobán addig nemigen láttak. Mit mondjak,
az õrszoba nem volt egy luxusszálló. Maradjunk csak
a rövid <I>disznóól</I> kifejezésnél.
Mocskos, rongyos priccsek, omladozó, összevissza firkált
falak, néhány ütött-kopott vasszekrény,
egy lerobbant hûtõszekrény és egy villanyplatni,
valamint egy eldugult, ocsmány külsejû és szagú
slozi. Szerencsére a fogda egybe nyílt az õrszobával,
s mivel a fogda mellékhelyisége tiszta volt, legalább
nem kellett a századszintre felszökdösni vécére.<BR>
Az õrség 24 órás szolgálat. Ez azt jelenti,
hogy reggel felveszi az ember, és másnap, ugyanaddig az idõpontig,
azaz amíg a váltása meg nem érkezik, senki
nem hagyhatja el az õrség pihenõhelyiségét.
Az õrtornyokban ketten-hárman váltják egymást,
általában két-három óránként.
Unalmas szolgálat volt, ennél jobban csak a csellót,
a konyhaszolgálatot utáltam. A toronyban semmit nem lehetett
csinálni, csak ülni, szorongatni a géppisztolyt és
figyelni a nagy semmit. A falfirkákat öt perc alatt kiolvassa
az ember, a további három órában pedig csak
ül és les. A tornyokban levõ telefonon - az orifonon
- elvileg fél óránként be kell jelentkezni
az õrparancsnoknak, de ez a legtöbb õrpókot nem
érdekelte. Az elsõ váltásom során halálra
untam magam, késõbb én is rájöttem arra,
amire elõttem már sok katonageneráció: a
gázálarc-táskába kiválóan belefér
egy-két könyv, zsebrádió, meg effélék,
éjszaka pedig ülve is lehet aludni. Azt mondják, a katona
bárhol, bármikor el tud aludni, s ez igaz is. Amúgy
is szereztem már ebben némi gyakorlatot demópartik
során. A novemberiek pedig nem nagyon cseszegettek bennünket
õrség alatt, egy részük azért, mert már
amúgy is tele volt a nevével Hermann õrnagy összes
dossziéja, a másik fele pedig azért, mert nem volt
érintett az ügyben. Hamar kiderült egyébként,
hogy a novemberiek között nagy a széthúzás,
egyáltalán nem alkotnak közösséget, csak
két-három fõs klikkeket.</P>

<P>Az õrséggel kapcsolatban még egy érdekesség.
A toronyba induló váltásnak le kell adnia a kanálgépét
az õrparancsnoknak. Hogy miért? &Eacute;n azt hittem,
nehogy szétszereljük vele a tornyot. &Aacute;m kiderült,
hogy azért, nehogy felvágjuk vele az ereinket... Bravó,
katonaság - vajon ki az a hülye, aki egy tompa fémdarabbal
nekiáll nyiszatolni a csuklóját, amikor ott van a
kezében egy AK-63-as, harminc éles tölténnyel?</P>

<P>Csellón, azaz konyhán egész kopaszkorom során
mindössze kétszer voltam. Egyszer még Szombathelyen,
ahol elsõ hétvégémen önként vállaltam
el, s ezt jól is tettem, hiszen vasárnap kevesebbet kellett
mosogatni, vacsorára konzerv volt, így délután
hatra már végeztünk is, s ráadásul aznap
a fél család eljött meglátogatni, s ez jó
négy-öt órás kummantásra adott módot.
Másodszor már itt, Fehérváron kerültem
a konyhára, szintén egy hétvégi napon.<BR>
Na, mit gondoltok, kivel vezényeltek konyhára? Béres
Robikával... Fehérváron mindössze hét
ember adott csellószolgálatot, lévén kicsi
a konyha is, a laktanya is, ráadásul vasárnap volt,
alig volt mit csinálni, de Béresnek persze még ehhez
a kevés munkához sem fûlött a foga. A konyhaügyeletes
Lajos Róbert õrmester volt, egy nagydarab, fiatal tiszthelyettes,
akirõl az a pletyka terjengett, hogy buzi. Nos, kiderült, hogy
tényleg az. Ugyanis hamarosan megjelent egy szõkére
festett hajú cicafiúkával, és nyílt
színen smárolni kezdtek a laktanya közepén. Nem
is zavartatták magukat. Mi, csellósok, szakácsok meg
csak álltunk és lestünk. - Anyád... - csak ennyi
jutott az eszembe. A többieknek is.<BR>
Latyak úgy egy órát szórakozhatott a köcsögével,
azután a szõkeség hazament, az õrmester pedig
visszatért a konyhára. Ki tudja, miért, kissé
tartotta tõle a távolságot mindenki, a leesett krumpliszemekért
se nagyon hajoltunk le... Kivéve Bérest!. Ráunt ugyanis
arra, hogy lumbágóját bizonygassa Latyaknak, hátha
akkor majd engedi kummantani, és taktikát változtatott.
Kifeküdt meztelen felsõtesttel napozni a konyha mögé.
Meg kell hagyni, elég rendesen kigyúrt felsõteste
volt. A hatás meg is lett. Latyak egybõl kerülgetni
kezdte, ilyen szövegekkel, hogy:</P>

<P>- Hmmm, Róbert, izé, van magának barátnõje? Mert
akkor mondja meg neki, hogy irigylem...</P>

<P>Késõbb:</P>

<P>- Szóval maga heteroszexuális? &Eacute;n a maga helyében
leszoknék róla...</P>

<P>Azt nem tudom, késõbb mi lett a dologból, de az
biztos, hogy Béres aznap nem dolgozott többet.<BR>
S ezzel még nem lett vége a kalandoknak. Este kiraktuk a
moslékos dézsát a konyha mögé. &Eacute;ppen
arrafelé söprögettem, amikor megláttam, hogy a
hõközpont egyik kazánfûtõje, egy hatvan
körüli, öreg tata könyékig kotorászik
a dézsában, és egy nejlonzacskóba csontokat
gyûjt. Hmm, gondoltam, biztos kutyája van, persze a fene csinálná
ezt egy kutya kedvéért, de hát ha neki ez jó,
hát csak nyugodtan. Ekkor azonban az öreg kiemelt egy
húsosabb csirkecomb-maradványt, elvigyorodott, és
jóízûen beleharapott... ANY&Aacute;D!!</P>

<P>Az öreg egyébként valószínûleg
tényleg nem volt normális. Egyszer találkoztam vele
alegység-ügyeletben is. &Ucirc;há voltam, éjjelre
kihegesztett a fõnököm a bútorhoz. &Aacute;csorogtam,
unatkoztam, már azon gondolkoztam, hogy kihozok magamnak egy matracot,
és én is lefekszem ide - ez bevett szokás volt az
ûháknál, persze veszélyes is, mert ha feljött
az üti ellenõrizni, nagy szívás volt a vége
- amikor láttam, hogy a moslékos tata kapaszkodik felfelé
a lépcsõn, jámbor mosollyal a képén.</P>

<P>- Jó estét - mondtam bambán, mert nem igazán
volt ötletem, hogy mit kellene mondanom.<BR>
- Jó estét - viszonozta, és odament a szolgálati
asztalhoz. &Eacute;rdeklõdve nézegette egy darabig, majd
fogta, és leakasztotta az ajtót a leveles rekeszrõl,
és elindult vele lefelé.<BR>
- Mingyá' hozom... - motyogta, és már ment is volna
el, de megállítottam. &Eacute;rdekelt ugyanis, hogy miként
lehetséges az, hogy éjjel kettõkor megjelenik egy
civil a szolgálati asztalomnál, és elkér belõle
egy darabot. Nem nagyon ismertem a szolgálati szabályzatot,
de gyanítottam, hogy ezt nem engedélyezi.<BR>
- Hát - magyarázta zavartan az öreg - a kazánnál
lecsót fõzünk, oszt' nincs min metélni a hajmát...
a pozdorjalap széjjelmegyen a késtõl, de e' jó
kis deszka - ütögette meg a hóna alatt a szekrényajtót
- e' nem megyen széjjel, mingyá' hozom is vissza.</P>

<P>Elmagyaráztam neki, hogy a nénikéje térdkalácsán
metéljen hajmát, és elhajtottam a melegbe. Kissé
csücskös lett volna, ha reggel bejön a századparancsnok,
és megkérdezi tõlem, hogy hová lett a szekrényajtó,
én pedig kénytelen vagyok azt válaszolni: "Százados
úrnak Polgár honvéd jelentem, az ajtót a kazánfûtõ
elvitte vágódeszkának!"</P>

<P>Kapuszolgálatot is adtam, egy fiatal törzsõrmesterrel,
aki folyton szórakozott a pisztolyával. Két napra
rá sikeresen szét is lõtte a kapusfülke ablakát.
Késõbb õrparancsnok lett, a külsõ õrségbe
járt ki, a laktanyától öt kilométerre
levõ lõszerraktárhoz. Ott unatkozni kezdett, unalmában
sörösüvegekre lövöldözött. Aztán
állítólag ellõtte a saját lábujját.
Hja, kérem, a fegyver nem játék.</P>

<P>&Ouml;reg tiszthelyettesek érdekes történeteket meséltek
a laktanya életébõl. Az Albában például
pár éve megesett, hogy az õrparancsnok az ütivel
éjszaka kiment ellenõrizni az õröket, és
egyiküket rajtakapták, amint az õrkutyát kefélte.
Persze egybõl leváltották, fogdára vágták.
Amikor valaki megkérdezte tõle, hogy hogy lehet ilyen igénytelen,
azt felelte sértõdötten:</P>

<P>- Nem is vagyok igénytelen! Volt rajtam koton!</P>

<P>Egy hónap fogda után kieresztették, de alig telt
bele még egy hónap, megint elkapták ugyanezért.
Akkor már komolyabb ügy lett belõle, szodómia,
állatkínzás meg mit tudom én mi. Az állatkínzás
azért, mert - gumi híján - ezúttal nejlonzacskóval
baszta a kutyát.</P>

<P>Temetésekre is jártunk. Azaz én nem, mert
írnokságom megkímélt ettõl a marhaságtól,
de csaknem minden héten volt egy dísztemetés. Ki tudja
miért, erõteljesen pusztultak a nyugdíjas tisztek.
Volt olyan nap, hogy rajtam kívül az egész zászlóaljból
mindenki temetni ment, még a két század alegység-ügyeleteit
is összevonták, hogy azzal is két embert nyerjenek.
Ráadásul aznap adtunk õrséget is, plusz a szokásos
mindennapi csellót, E&Aacute;P-ot, tûzmentõ sofõrt,
telephely-ügyeletest és egyebet.</P>

<P>Nekem egyre jobb helyem volt a Nagysanyiban. Törzsök idõközben
kidõlt, nem bírta az írnoki munkát. Valójában
Korcsák századost nem bírta. El is ment Hermann õrnagyhoz,
feljelentette Korcsákot zaklatásért. Jó lóra
tett: Korcsák és Hermann õsellenségek
voltak. Hermann már évek óta küszködött
azért, hogy Korcsákot felelõsségre vonja fegyelmezési
módszerei miatt, Korcsák pedig évek óta bármikor
bebizonyította, hogy szabályszerûen jár el.
Végül Hermann õrnagy beidézte Korcsák
századost kihallgatásra, ahol Korcsák úgy leordította
a haját, mint zupásõrmester az egynapos újoncnak,
elküldte melegebb éghajlatra, és otthagyta. Hermann
õrnagy ugyanis sohasem foglalkozott sorkatonákkal, nem volt
csapattiszt, így fogalma sem volt, miként lehet fegyelmet
tartani. Korcsák pedig tudta. Sokat beszélgettünk. A
századost érdekelte a számítógép,
tanítottam õt Pascalban programozni, késõbb
hoztam neki pár dolgot, szoftvereket. Még egy GUS-t is én
szereztem neki. Az öregek nem nagyon mertek belém kötni,
fõleg miután látták, hogy bent ülök
a félelmetes Korcsák százados irodájában,
a fotelben, dumálgatunk nagy lazán, õk meg legfeljebb
fenyítés céljából lépetnek be,
akkor is csak a küszöbig, és szigorúan vigyázzban.
Valaki kitalálta azt a marhaságot, hogy Korcsák valójában
az apám. Persze nem sokan hitték el, de rajtunk ragadt a
feltételezés. Ha Korcsák hívatott, mindenki
csak azt mondta:</P>

<P>- Hé, Polgi, hívat a faterod!</P>

<P>Június elején éjszakai lövészetre mentünk.
&Eacute;rdekelt a dolog, mert kíváncsi voltam, hogyan viselkedik
az AK-63-as az AMD-hez képest. Egy Zil-131-es teherautóval
mentünk, a sofõrt az önálló komendánsszakasz
- Latyak szakasza - adta. A komendánsok afféle mindenesek
voltak, akik feleltek a takarítástól a karbantartó
munkákig csaknem mindenért. A problémák a legelején
kezdõdtek: nem fértünk be mind a teherautóba,
ezért sokan a földre ültünk. Behajigáltak
még közénk néhány R-107-es rádiót
is. Ezek pontosan olyanok, mint a filmekben látható katonarádiók:
nagy, szögletes készülékek, darabja vagy tíz
kilós, s jár hozzájuk egy-egy hasonló alakú,
méretû és súlyú akkumulátor. Erre
azért volt szükség, mert mi adtuk a lõtérõrséget
is. Délután, hat óra körül a fél
zászlóalj lõtt, utána kivittek bennünket
az õrhelyekre - erdõszélekre, földutakhoz - és
behozták lõni azokat, akik addig odakint voltak. A lövészeten
különösebb érdekesség nem fordult elõ,
leszámítva, hogy kiröhögtük szegény
Margitai õrmestert, akinek öt lépésrõl
tízbõl egyszer sem sikerült pisztollyal eltalálnia
a lebukó mellalakot. Az AK-63-asban csalódtam. Az AMD sokkal
nyugodtabban viselkedett, és hála gumírozott válltámaszának,
a vállamat sem verte szét. Továbbá, amikor
AMD-vel lõttem, nem égett össze a kezem. Itt, Fehérváron
ugyanis a fegyvermûhelyben tisztítják a fegyvereket,
nehogy a buta sorkatonaállatok szétbarmolják, hátha
valamelyikük nem kapott kiképzést, így az egész
ezred egyetlen fegyverrel lõtt. Még a fa részeket
is alig lehetett megfogni, olyan forró volt.</P>

<P>A lövöldözés után, amit némi balesetvédelmi
oktatás és gumigránát-dobálás
elõzött meg, megehettük a fejenként biztosított
egy azaz egy darab gyíkhúst, kenyér nélkül,
azután felpakolták a biztonsági õrség
tagjait a Zilre, és elindultunk leváltani a régi õröket.
Fegyverünk üres volt, nehogy már leszedjünk valami
gombaszedõ anyókát. A komendánsgyerek
beletaposott a gázba, és a Zil nekilódult. Kissé
dobálós volt a földúton nyolcvannal repeszteni,
de sebaj. Ez még semmi nem volt ahhoz képest, amit késõbb
mûvelt ez a barom. Beleugratott gödrökbe, kapkodta a kormányt
össze-vissza, hirtelen fékezett, szóval rodeózott
a Zillel. Annyira azért nem, hogy veszélyes legyen, de rendesen
megugráltatott bennünket. Ekkor még élveztük
is...</P>

<P>A három órás ácsorgás az erdõ
szélén Endezzel hamar eltelt. Megcsodáltuk a csillagos
eget. A Mir ûrállomást, ami pont felettünk haladt
el. Hallgattuk az R-107-es recsegését. Az ötös
õrhely, ami egy erdõszéli kis tavacskánál
volt, hamarosan közölte, hogy ne lepõdjön meg senki,
amikor leváltják õket, mert felvették a vegyvédelmi
ruhát, annyi szúnyog zúdult rájuk. Vajon mit
gondolhattak az arra járó parasztok, amikor sárga
gumiruhába öltözött, gázálarcos-géppisztolyos
alakok állították meg õket? Majd kisvártatva
az egyes õrhely, a lõtér kapuja jelentkezett az éterben,
két novemberi.</P>

<P>- Te, Csuttó! - így nevezték Csutorás õrmestert
- itt egy rendõrautó be akar menni a lõtérre!<BR>
- Hát mondjátok meg neki, hogy nem mehet be!<BR>
- Már megmondtuk.<BR>
- Akkor zavarjátok el õket.<BR>
- Itt állnak a kocsi mellett, felemelt kézzel...</P>

<P>Csutorás õrmester rohant ki az UAZ-zal, és csakugyan
ott állt két rendõr, felemelt kézzel, a két
hülye meg géppisztollyal sakkban tartotta õket. A pisztolyukat
is eldobatták velük, mire az egyik hülye fakabát
nem maga elé dobta le, hanem nagy ívben elhajította,
be a bozótosba, ahol aztán egy fél órát
keresgélhette.<BR>
Nálunk persze nem történt semmi. Már lassan kezdett
letelni a három óránk, amikor hirtelen hangot hallottunk
a közeli domb mögül. Valahogy így:</P>

<P>- Húúúúúú!</P>

<P>Meg:</P>

<P>- Jáááááá!!</P>

<P>Aztán:</P>

<P>- Jáááhhhúúúú!!!</P>

<P>Egymásra néztünk. Mi a fene van itt, busójárás,
légiriadó? A hangok közeledtek. Amikor már
egészen közel értek, halk motorzaj is társult
hozzájuk. Majd a berregés is erõsödött.
S a sötétbõl hirtelen kivágódott egy Zil,
kissé szétvert hûtõvel, egyetlen mûködõ
reflektorral, és egyenesen felénk száguldott. Nem
mozdultunk. Csak nem lesz olyan hülye, hogy nekünk jöjjön!
&Aacute;lltunk. Kiderült, hogy dehogynem. Ugrottunk. Túléltük.
A rádió is. Kész csoda. Hát, megjött a
váltás. Megváltás. Felkapaszkodtunk a platóra.
Riadt arcokkal néztünk farkasszemet. A kocsi kissé romos
állapotban volt, a platópalánk itt-ott beszakadt,
pár pad szét volt hasadva. S ekkor megindultunk.<BR>
A hülye állatja, akinek valaki azt mondta, hogy tud vezetni,
ezt el is hitte. Beletaposott a pedálba, hogy csak úgy zörgött,
és teljes gázzal nekilódult. Ez egy Ziltõl
még sima betonúton is szép teljesítmény,
de mi egy hepehupás erdei úton mentünk, amin alig fértünk
el, ráadásul koromsötét éjszaka volt.
Idõnként, egy buckánál a levegõbe emelkedtünk.
Ilyenkor szólalt meg a már hallott <I>Húúúúú
</I>meg <I>Jááááhúúúú
</I>ordítás. Rádiók repkedtek megvadult lepkékként.
A padlón összevissza csúszkáltak az akkumulátorok.
Csípõs füst öntötte el a platót, amint
az egyikbõl kiömlött a sav. Szikrák pattogtak,
ha néha érintkezõikkel ütköztek össze.
A kocsi berohant az erdõbe, az út mellett haladt, tördelte
a fákat. Leszakadt a ponyva, összeroskadt sátorként
borult ránk. A padok is összetörtek. Néhányan
elejtették a fegyverüket, még szerencse, hogy a kocsiból
egy sem esett ki. Néhány primitívebb novemberi nem
fogta fel, hogy tulajdonképpen életveszélyben van,
és összevissza óbégatott, hogy "Adjad
alá!" meg "Gyorsabban!" A kocsi bármikor
felborulhatott volna, vagy belerohanhattunk volna egy fába, ami
felettébb tréfás lett volna negyvenegy emberrel a
platón. Egy élesebb kanyarnál a plató is éles
reccsenéssel elvált a karosszériától.
Oldalra csúszott, és a kanyaroknál kilengett, mint
a kutya farka. Csaknem le is szakadt, de szerencsére az oroszok
nem sajnálták bele az anyagot. Mondanom sem kell, lett volna
dolga a baleseti sebészetnek, ha ez megtörténik. Keresztülrongyoltuk
egy jobb sorsra érdemes rekettyésen, majd megálltunk,
és felszedtük a hetes számú õröket. Ez
azonban csak pillanatnyi pihenõ volt: a lidércnyomás
folytatódott. Nem tudom, hogyan értük el a mûutat,
de elértük. A Zil hangos durrogással üdvözölte
az alvó székesfehérváriakat. A laktanyáig
már csak néhány apró izgalom várt ránk,
kis híján elgázolt gyalogosok és útról
leszorított autók formájában. <BR>
Begördültünk az ütiszoba elõtti kis betonplaccra,
és leszálltunk. Szemügyre vettem a kocsit: na, ez se
fog közlekedni egy darabig. A motorjának is kissé furcsa
hangja volt. &Eacute;s ekkor kiszállt a sofõr is... pontosabban
kiszedték a kormány mögül, mert olyan részeg
volt, hogy járni is alig tudott.</P>

<P>Egy reggel a körletben különös dolog történt. Endez
úgy ment oda a szekrényéhez, hogy Krokos nem fért
oda. Primitív barátunk az ilyet nagyon nehezen viselte, normális
esetben ilyenkor egyszerûen félrelökte az embert, netán
rámordult, hogy takarodjon. Aznap azonban a következõt
mondta:</P>

<P>- Légy szíves, engedj a szekrényemhez...</P>

<P>Egy pillanatra megállt az élet. Még a novemberiek
is ledöbbentek. Az esetre azóta sincs magyarázat, tekintve
hogy sem elõtte, se utána nem hallotta senki, hogy Krokos
azt mondta volna: <I>légy szíves. </I>Ráadásul
anélkül, hogy hozzátette volna az elmaradhatatlan <I>"Há!"
</I>segédigét. A legtöbben késõbb nem
is hitték el.</P>

<P>A lövészet után néhány nappal elterjedt
a híre, hogy a zászlóaljon átfogó ellenõrzést
hajtanak végre - részben a mi feljelentésünk
miatt - ezért csaknem egy héten át a zászlóalj
mást sem csinált, mint takarított, alaki gyakorlatokat
végzett, rendezgette a körleteket. Nekem sikerült mindezt
megúsznom, mert hát ugye, az írnok, az írnok.
Míg a többiek a rekkenõ kánikulában odakint
bohóckodtak az alakulótéren, én a jó
hûvös írnokiban ücsörögtem, és
mindenféle marhaságokkal foglalkoztam. Kár, mert lemaradtam
egy hatalmas poénról. Mégpedig arról, amikor
Andrekovics alezredes vezényelt.</P>

<P>Említettem már, hogy az alezredes "védjegye"
a speciális Andrej-féle dadogás volt. Na meg az öreg
láb- és izzadtságszaga, ami néha még
a zárt ajtón is kihallatszott, de ezt most hagyjuk. Tehát
felállt a két század, a 31/A és a 32/B, és
a derék Andrej papa megpróbálta kiadni a következõ
vezényszót: <I>"Harmincegy-aladár alegység
jobbra, harminckettõ-béla alegység balra!"</I>
Ebbõl a következõ lett:</P>

<P>- Ha-ha-harmincegy a-a-aladár a-a-alegység jo-jo-jobbra...
ha-ha-harminckettõ bé-béla a-alegység... jo...
jobbra! Eh! 'Stenf'szát... BALRA!</P>

<P>Szerencsére, amikor élesben kellett csinálni, a
laktanya parancsnoksága és egy, az Albából
érkezett vezérõrnagy szeme láttára,
nem bakizott, sõt, még a következõ mondatot is
ki tudta mondani, igaz, nyögve-izzadva:</P>

<P>- Zászlóaljparancsnok-helyettes húsz lépést,
századparancsnokok tizenöt lépést, szakaszparancsnokok
tíz lépést, rajparancsnokok öt lépést
elõre lépj!</P>

<P>Persze ez sem ment kiadós hebegés nélkül,
folyt is a víz az öregrõl rendesen, míg befejezte,
de sikerült. Azt már nem tudom, mennyit gyakorolhatta otthon
a tükör elõtt. Mindenesetre a mondat végére
olyan vörös lett, hogy félõ volt, elvágódik
a porban és infarktust kap. A zászlóalj ellenõrzésének
további állomásai érdektelenek voltak. Egy
fõtörzsõrmester jött, hogy leelenõrizze
a gépjármûveink állapotát, de egy üveg
pia hamar meggyõzte, hogy minden tökéletesen mûködik.
A fegyvereket is megnézték, azokkal sem volt semmi gond,
hiszen még mindig úgy álltak a fegyverszobában,
ahogyan a gyárból megérkeztek. Azt nem tudom, a közegészségügyi
ellenõrt mivel gyõzték meg arról, hogy egy
századszinten egyetlen mûködõ vécé
tökéletesen elég, és hogy az egész emeleten
terjengõ, dögletes pöceszagot valójában
az ufók okozzák. </P>

<P>Egy kis szünet következett. Mindennap akadt valami érdekesség,
de csaknem egy hónapig csend volt a századnál. Felreppent
a hír, hogy Korcsák százados hamarosan elmegy a zászlóaljtól,
helyette pedig visszajön Koronczai százados. S ez így
is lett. Korcsák egy nap összepakolta a cuccát, elbúcsúzott
mindenkitõl, és átköltözött az Albába,
ahol valami NATO bizottságban lett tag. Tehette, hiszen mint már
írtam, igen mûvelt ember volt, három nyelvvizsgával.
De mielõtt Koronczai jött volna, egy jó darabig ketten
maradtunk Andrekovics alezredessel.<BR>
Ne tudja meg senki, milyen élmény volt. Addig az egész
zászlóaljat Korcsák százados irányította,
Andrej csak kirakatként szolgált, hadd lássák,
hogy van parancsnoka is a zászlóaljnak. Amikor Korcsák
elment, én voltam az egyetlen ember, aki tudta, milyen is a zászlóalj-napló,
vagy hogy minek alapján vezényelik a tiszteket szolgálatba.
Kemény három hét volt. Andrej nem tudott semmit, de
azt mind jobban akarta tudni. Egy hónapig minden tele volt összevissza
firkált, nyilazgatott papírokkal, nyomtatványokkal. Andrekovics
alezredesben nem volt meg az a munkával szembeni igényesség,
ami Korcsákot jellemezte. Félkész munkákat
elvitt az asztalomról, és leadta a parancsnoknak. Ha munkát
akart kiadni, nem tudta elmagyarázni, mit akar. Egyszer diktált
nekem. Jaj! &Eacute;s én még azt hittem, anyám diktál
idegesítõen! Ráadásul neki még vissza
sem szólhattam. Elég az hozzá, hogy egy két
oldalas jelentést négy órán keresztül
gépeltem. Szerencsére egy kis változás következett
be, amikor megjött Koronczai Tibor százados, és Andrej
megkönnyebbülten az õ nyakába varrhatta a papírmunkát.</P>

<P>Koronczai is fiatal tiszt volt, harminc éves, de többnek
nézett ki. &Uacute;gy látszik, ez a katonatisztek jellemzõje.
Andrej sem volt még ötven sem, mégis kinézett
hetvenévesnek. Koronczai hasonlóképp iskolázott
ember volt, mint Korcsák, német felsõfokú és
angol középfokú vizsgával rendelkezett, s fél
évet töltött el a Bundeswehrnél megfigyelõ
tisztként. Korcsákkal jó barátságban
voltak, bár azonnal észrevehetõ volt köztük
a szakmai rivalizálás. Egyébként õk
ketten az egész Magyar Honvédség legfiatalabb tisztjei
voltak ilyen magas beosztásokban.<BR>
A százados hamar visszafoglalta régi irodáját.
Pontosan olyan precíz és igényes embernek bizonyult,
mint Korcsák, csak a fegyelmezési elvei tértek el
az övétõl némiképp. Míg Korcsák
egyszerû ráhatással igyekezett ráijeszteni a
renitenskedõkre, Koronczai csak némi pszichológiát
használt, ami azonban ugyanolyan jól bevált. Ahogyan
egy novemberi nagyon jól megfogalmazta, amikor megkérdezték
tõle, milyen ember ez a százados:</P>

<P>- Pont olyan, mint Korcsák, csak szelídebb.</P>

<P>Koronczaival nagyon sokat beszélgettünk. Munkamódszere
is megegyezett Korcsákéval, azaz megcsinálta
a kevés munkát, ami volt, azután szép nyugodtan
megvárta a munkaidõ végét, és hazament.
Mesélt a német hadseregrõl, az õ módszereikrõl.
Korcsák is mesélt korábban az orosz és az amerikai
hadseregrõl, hiszen õ is mindkettõvel találkozott
- egyaránt elvégzett egy szovjet és egy amerikai hadiakadémiai
kurzust. A két tiszt beszámolóiból leszûrhetõ
tanulság, hogy az amerikaiak örülhetnek, hogy annak idején
nem ugrottak nekik a szovjetek, mert igencsak elrépázták
volna õket. <BR>
Az amerikai hadsereg ugyanis - és a nyugati hadseregek általában,
így a Koronczai százados által látott német
hadsereg is - túlzottan specializáltak, nagyon sokban támaszkodnak
a modern technikára. &Iacute;gy például az amerikai
tüzérség annyira függ a GPS mûholdas rendszertõl
(Global Positioning System, több mûhold hálózata,
amely méteres pontossággal lehetõvé teszi földrajzi
koordináták meghatározását) hogy tüzértisztjeik
az akadémián nem is tanulják meg, hogyan kell mûhold
nélkül, papíron koordinátákat számolni
egy tûzcsapáshoz. Mi következik ebbõl? Ha
a mûholdlánc megszakad, s ehhez elég egyetlen mûholdat
kilõni, az amerikai tüzérség máris harcképtelen.
Más példa: az amerikai tisztek zsebszámológéppel,
az orosz tisztek logarléccel számolnak. Persze a számológép
sokkal modernebb, ez igaz. Csakhogy a számológépbe
elem kell, a logarlécbe pedig nem, s utóbbi még egy
atomcsapás elektromágneses lökésétõl
sem megy tönkre. Itt a különbség: nem az a lényeg,
hogy egy hadsereg békében milyen jól néz ki,
hanem hogy háborúban mit tud csinálni.</P>

<P>Nagy különbség van az orosz és a nyugati tisztképzés
között is. Az amerikai hadiakadémián a tisztnövendék
- úr. Nem megerõltetõ a sportgyakorlat, kiváló
az ellátás, mindenki saját számítógépet
kap, ingyen jár az üdítõ, stb. Korcsák
százados mesélte, hogy az amerikai katonai fõiskolán,
ahol tanult, minden apró hülyeséget külön
csicskás végzett, így például a számítógépteremben
külön csak arra volt alkalmazva egy tiszthelyettes, hogy a papírt
töltögesse a nyomtatókba. Nehogy a tiszt uraknak fáradni
kelljen. <BR>
Ellenben az orosz fõiskola gyökeresen más volt. Ott
valóban háborúra készítették
fel a növendékeket. Mínusz tíz fokos hideg volt
a tanteremben, ahol ültek, pufajkában és kesztyûben
kellett dolgozniuk, hogy szokják a háborús körülményeket.
Az éjszaka közepén kizavarták õket az
ágyból, vegyvédelmi ruhában beültették
õket egy terepjáróba, és elhúztak velük
a fagyos tajgába, térképolvasási gyakorlatra.
Beléjük verték minden lehetséges híradótechnika
kezelését, legyen az zsebadóvevõ, reléskocsi
vagy mûholdvevõ állomás. &Otilde;rséget
adtak az orosz télben, menetgyakorlatra mentek, s mindemellett még
a tanulnivaló is rengeteg volt. De aki ezen átment, valóban
megérdemelte az aranycsillagot, s nem csak azért kapta, mert
kiseggelt pár évet egy tanteremben. </P>

<P>A nyugati hadseregek másik nagy problémája, hogy
a katonák túlzottan specializáltak, csak saját
szakterületükhöz értenek. Egyszer Koronczai százados
egy német híradózászlóaljjal gyakorlaton
vett részt. Persze ez nem olyan gyakorlat volt, mint a mieink, hogy
kitolatnak a sportpályára és kész, hanem felpakoltak
mindent és mindenkit a teherautókra, aztán hajrá,
irány a Harz-hegység, egy hétig vissza se jövünk.
Csakhogy a célnál egy kis malõr adódott: eltörött
egy antennakábel csatlakozója. A magyar százados csodálkozva
figyelte, amint a németek vállat vonnak, leülnek a fûbe,
és nem foglalkoznak vele. Pedig enélkül nincs rádiózás,
a zászlóalj feleslegesen üldögél a hegytetõn,
száz kilométerekre a laktanyától. Meg is kérdezte
a parancsnokot, miért nem tesznek valamit.</P>

<P>- Nincs tartalék kábelünk. Majd jön a karbantartó
század, és megcsinálja - nyugtatta meg a német
õrnagy.<BR>
- De hát azok háromszáz kilométerre vannak
innen, és különben is, honnan tudnák, hogy szükség
van rájuk?<BR>
- Majd észreveszik, hogy nem vagyunk benne a hálózatban,
és ideküldenek valakit, hogy nézzen meg bennünket.<BR>
- De az napokba is beletelhet!<BR>
- Tudom.<BR>
- De hát miért nem javítják meg azt a csatlakozót
maguk?<BR>
- Mi? Ugyan már, mi nem vagyunk karbantartók!</P>

<P>Koronczainak elege lett ebbõl a marhaságból és
szerszámot kért. Kiderült, hogy az bizony nincs. S nemhogy
a csatlakozó szétszereléséhez szükséges
célszerszám nincs, de egyáltalán semmiféle
sincs, még egy csavarhúzó sem! Nagy sokára
az egyik közkatona tudott adni a századosnak egy svájci
bicskát. Koronczai azzal körülbelül tíz perc
alatt helyretette a csatlakozót, és az állomás
mûködhetett. A németek nem gyõztek hálálkodni.
Közülük ugyanis senki sem tudta, hogy néz ki az a
kábel belülrõl, melyik eret hová kell kötni
és így tovább. &Otilde;k csak azt tanulták
meg az akadémián, hogyan kell irányítani az
alegység munkáját.</P>

<P>Részben ezért, a tisztjeink képzettsége
miatt kellünk mi annyira a NATO-nak. A másik ok, hogy Nyugaton
még mindig tartja magát az a tévhit, hogy a magyar
hadsereg egy kiválóan kiképzett és felszerelt,
az orosz hadsereggel egyenértékû haderõ. Különösen
az amerikaiak hiszik ezt. S azért igyekeznek bennünket kézzel-lábbal
megkaparintani, hogy rajtunk keresztül hozzáférjenek
az oroszok legendás titkaihoz. Nos, az egyetlen titok pofonegyszerû:
a hadsereget háborúra kell felkészíteni, nem
pedig gyakorlatokra és parádékra.</P>

<P>A százados persze más történeteket is mesélt.
Például egy esetet, ami a tiszti iskolán történt
meg vele. Századírnok volt, századparancsnoka pedig
egy öreg, kissé szenilis százados, amolyan Andrekovics-féle,
ráadásul rettenetesen szórakozott. Koronczai százados,
akkor még hallgató, egy ízben kapott egy nap jutalomszabadságot,
amit, hála a parancsnok úr feledékenységének,
háromszor is kivett. Tetszett is neki a dolog, hiszen egyébként
nem sokat járhatott haza, ezért elhatározta, hogy
negyedszer is kiveszi azt az egy napot. Ahogyan azt kell, szabályosan
jelentkezett az öreg századosnál, és elõterjesztette
a kérelmet.</P>

<P>- Százados úr, Koronczai hallgató kérek
engedélyt az egy nap jutalomszabadságomat kivenni.</P>

<P>A százados ránézett.</P>

<P>- Micsoda? Negyedszer is...?</P>

<hr noshade>

<p align="center"><B><A HREF="mainmenu.htm">Vissza a fõmenübe</A></B></p><br>

</font>
</td></tr>
</table>
</center>
</BODY>
</HTML>
