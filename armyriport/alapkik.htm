<!DOCTYPE HTML PUBLIC "-//W3C//DTD HTML 3.2//EN">
<HTML>
<HEAD>
   <TITLE>Az alapkiképzés</TITLE>
   <META NAME="Author" CONTENT="Tomcat">
   <META NAME="description" CONTENT="Hogyan rohangáljunk farkasordító hidegben, egy kihalt mezõn, száz társunkkal, teljesen feleslegesen...">
</HEAD>

<body vlink="#dddddd" alink="#C0FFC0" bgcolor="#000000" link="#ffffff" background="backgrnd.jpg" text="#eeeeee">

<center>
<table width=540>
<tr><td>
<font face="verdana, sans-serif, arial" size=-1>


<p align="center">
<font size=+2>
<B>Az alapkiképzés</B>
</font>
</p>

<hr noshade>

<P>Szombathelyen hamarosan megkezdõdött az alapkiképzésünk.
Az elsõ dolog, amin átestünk, egy laktanyasorakozó
volt, Náday alezredes úr vezetésében.
<br><br>
Hétfõ reggel, az elsõ héten felsorakoztattak
bennünket a nagy alakulótéren, mind a háromezer-ötszázunkat,
tisztestül, mindenestül, és az alezredes elhaladt elõttünk.
Mi vigyázzban álltunk, õ pedig megpróbált
vigyázzmenetet verni. Nem ment... Ekkora pocakkal nem is csodálom.
Majd felmászott az ott álló fedett emelvényre,
végignézett rajtunk, és elbõdült, mint
a vadkan, kit seggbeszúrt az ármány:</p>

<P>- Laktanya... 'GYíZZ!</p>

<P>Ezt úgy kellett érteni, hogy vigyázz. Ezután
ráordított egy-két emberre odafentrõl, hogy
álljon rendesen, amolyan zupásõrmester-hangnemben.
Ez egyébként Szombathelyen a tisztek jellemzõje. érdekes
módon ott nem az öreg katonák vagy a tiszthelyettesek
ordítoznak, mint a vadszamár, hanem a tisztek, minden méltóságot
nélkülözve. Késõbb megtudtam, hogy a kiképzõközpontokba
helyezett tisztek általában azért vannak ott, mert
másra nem jók, netán azért mert pályakezdõ,
frissen avatott hadnagyok. Nekünk is volt egy ilyen hadnagyunk, bizonyos
Molnár Tamás. A másik két alegységparancsnokunk
Kiss Zsolt százados, egy félkarú, rettenetesen ordítozó,
de amúgy emberséges pasas, és a már említett Stumpfel
százados voltak.</p>

<P>Az elsõ laktanyasorakozónak, azaz dandárdizsinek
pontosan az volt az értelme, mint a többinek. Semmi. Kaptunk
egy kis lelkifröccsöt arról, hogy legyünk büszkék
rá, hogy hazánkat szolgálhatjuk, meg hogy ezeket a
zöld rongyokat viselhetjük, és kész. Mehettünk
vissza a századszintre.
<br><br>
Az én körletemben tízen voltunk, a szobaparancsnokkal,
Norbival együtt. A században kilencvenvalahányan. Természetesen
a századszint nem éppen egy egyetemi kollégium volt.
Ha azt mondom, akadtak igen egyszerû emberek, azzal még nem
mondtam semmit. Volt egy pár agyagagyú falusi, akik egyfolytában
Ganxsta Zolit hallgattak, és azt hitték, õk a menõ
maffiózók. Elég sokszor megesett, hogy két-három,
egy faluból származó agrártinédzser
összeállt, és elkezdtek fenyegetõzni, hogy így
elvernek, meg úgy megkéselnek mindenkit. Hozzám is
odajött egy ilyen, és közölte, hogy ne merjek kimenni
a városba, mert meg fognak keresni, mert "nem bírják
az ilyen okostojásokat". Konkrétan az iskolai végzettségem
irritálta. Neki ugyanis nem volt ilyesmije. Késõbb,
egy kimaradáson, megláttam a gyereket a városban,
és odamentem hozzá, de azt mondta, most nem ér rá
verekedni, mert "most mennie kell haza".
<br><br>
Azt az érdekes megfigyelést tettem, hogy Ganxsta Zoli szövegei
agresszívvé teszik az egyszerû szántóvetõ
népet.</p>

<P>Szóval ritka igénytelen egy század volt. Nem is
lett belõle közösség. Persze alakultak két-három
fõs haveri társaságok, de semmi komolyabb. A mi körletünk
volt az egyetlen normális hely. Mi, ha nem is voltunk haverok, de
valahogy értelmesebb gyerekekbõl álltunk. Nem loptunk
egymástól, segítettünk egymásnak ebben-abban:
bakancsot kipucolni esténként, ágyat bevetni, szekrényrendet
csinálni. A "balkettes" hamarosan a század legpatentebb
körlete lett. Nagyrészt pestiek voltunk. Egyikünket Csokinak
neveztük el, mert a Stollwerck-nél dolgozott, és gyakran
ládaszám küldtek neki csokoládét, kekszet
a kollégái. Csoki igen egyszerû, aranyosan buta srác
volt, biztosan rászálltak volna az agyagagyúak, ha
hagyjuk. Gyilokgép, egy Pécs környéki faluból
származó izmos gyerek volt a legkeményebb közöttünk,
tiszta kiváló eredménnyel fejezte be a kiképzést.
Egy Laci nevû, álmodozó szemû pesti fiú
aludt fölöttem. Zoli szintén Pestrõl jött,
õ is csendes fajta volt, kissé hirtelen haragú. Akadt
egy tatai srác köztünk, István, amolyan semmilyen-fazon,
akire késõbb, már az utolsó napokban, igencsak
megharagudott a körlet, mert alegység-ügyeletesként
felnyomta Gyilokgépet és Zolit, hogy amiért mentek
le ebédelni. Drogos, akivel késõbb együtt kerültem
Székesfehérvárra, szintén csendes gyerek volt,
komoly önbizalomhiánnyal; az isten sem tudta volna vele elhitetni,
hogy nem egy nagy nulla. Szabó Józsi pedig, aki késõbb
Szombathelyen maradt tisztesnek, szintén amolyan csendben maradós
fajta volt. Nos, hát ez volt a mi híres "balkettes"
körletünk.</p>

<P>Az elsõ napokban erõteljes egészségügyi
felülvizsgálaton estünk át, mindenkit dagadtra
injekcióztak anélkül, hogy egyáltalán
megkérdezték volna, van-e gyógyszerallergiánk.
Belém is böktek egy adag kullancsfertõzés elleni
szérumot, hiába bizonygattam, hogy bevonulás elõtt
alig néhány héttel kaptam meg, és ezt nem szabad
három éven belül megismételni. Szerencsére
nem lettem beteg. Azután kiszûrték a kábítószerfogyasztókat,
akik ugyebár nem lehetnek katonák. Ez igen tudományos
módszerrel folyt. Összeterelték a századot, elénk
állt egy õrnagy, és elordította magát:</p>

<P>- Ki van itt olyan, aki kábítószerezik?!</p>

<P>Természetesen senki nem jelentkezett, ah, kérem, ebben
a században mindenki tiszta. Ez lett tehát a hivatalos végeredmény.
Késõbb, este, egy õrvezetõ ismét összeterelt
bennünket, és kissé más hangnemben tette fel
ugyanezt a kérdést. Megígérte, hogy nem szól
senkinek róla, nem lesz belõle rendõrségi ügy,
de ekkor sem jelentkezett senki. Ennyiben maradtunk.
<br><br>
Néhány nappal késõbb, amikor elõször
vettük fel a fegyvert, észrevettem, hogy a mellettem álló
srác sápadtan támaszkodik a falnak, alig áll
a lábán.</p>

<P>- Rosszul vagy? - kérdeztem.<br>
- Nem... - motyogta - én... én drogos vagyok...</p>

<P>Na, hogy az anyád használjon Windowst kétezerig,
gondoltam dühösen. Odaintettem az õrvezetõt.</p>

<P>- Õrvezetõ úr, a kolléga valamit mondani
szeretne magának.</p>

<P>A gyerek szépen meg is mondta neki, hogy mi a helyzet. Az õrvezetõ
káromkodott egy cifrát, és levitte a segélyhelyre,
majd nélküle tért vissza. Elmondta, hogy a gyereket
kivizsgálják, majd valószínûleg leszerelik.
ám nem telt bele három nap, ismét ott volt a körletében,
a "balegyben".</p>

<P>- Na mi van, hát nem szereltek le? - kérdeztük.<BR>
- Hát... nem... - felelte félénken.</p>

<P>Aznap este a körlettársai rajtakapták, hogy egy marék
gyógyszert akar bevenni. Öngyilkos akart lenni. Persze a barmok
nemhogy elvették volna tõle a gyógyszert, hanem még
megfenyegették, verést ígértek neki, ordítoztak
vele, hogy szétverik a fejét, ha itt balhét csinál
nekik. Erre az anyagos gyerek bepöccent, felkapott egy stokit és
nekik ment. Felborította az emeleteságyat, szétszórta
õket. Azután nekiugrott a nyitott ablaknak. Szerencse, hogy
a szobaparancsnok berohant a lármára, még el tudta
kapni. A többiek csak álltak és biztatták: ugorj,
te barom, ugorj!
<br><br>
Az incidens után a srác visszakerült a segélyhelyre,
Pestre küldték, pszichiáterhez. De ismét visszatért
néhány nap múlva azzal, hogy semmi baja, csak szórakozik.
Hát, ha ez a szórakozás, akkor én kerülni
fogom a szórakozóhelyeket. A laktanyaorvos késõbb
megindokolta a dolgot:</p>

<P>- Nem engedhetjük leszerelni! Az országnak minden emberre
szüksége van!</p>

<P>A kiképzési napok rendre ugyanolyanok voltunk. Hajnalban
felvert bennünket az alegység-ügyeletes ordítása: <I>"Jó
reggelt, honvédek, vége van az éjnek, ébresztõ
fel!"</I> Ekkor fél óra állt rendelkezésre
az ágy rendbetételére, felöltözésre,
a körlet és a folyosók feltakarítására
és a tisztálkodásra, borotválkozásra.
Persze ez nagyon kevés volt. Még szerencse, hogy villanyborotvám
volt, nem kellett sorban állnom a tükörhöz és
a csaphoz a mosdóban, továbbá a képemet sem
szabdaltam összevissza a nagy kapkodásban. Késõbb,
alig egy hét alatt megtanultuk, hogy este, lefekvéskor kell
megborotválkozni, és lehetõleg nem pizsamában
kell lefeküdni, hanem molinóban, amire reggel csak felkapjuk
a gyakorlót.
<br><br>
A reggelihez a század mindig együtt vonult le. Ilyenkor, reggel
fél hétkor még sötét volt odakint. Az
összes század egyszerre érkezett az étkezdéhez,
s ebbõl természetesen az lett, hogy gyakran egy órát
is ácsorogni kellett a hidegben. Gyakran megfordult a fejemben,
hogy vajon ezt az egy órát miért nem arra használjuk,
hogy rendesen beágyazzunk, netán esetleg tisztességesen
megborotválkozzunk. De ahogyan a régi szólás
tartja: az õr azért áll a laktanya kapujában,
nehogy a logika bejöhessen. Egyébként ez volt az egyik
dolog, ami nagyon tudott idegesíteni: a rengeteg várakozás,
nap mint nap, mindenre várakozni kellett. A másik az állandó
öltözés-vetkõzés. Mikádót
fel, mikádót le. Sapkát fel, sapkát le. Téli
öltözet, sportöltözet, nyári öltözet.
Naponta ha négy-ötször nem öltöztem át,
akkor egyszer sem.
<br><br>
A reggeli általában valami normálisabb kaja volt,
rendszerint párizsi vagy mackósajt, kenyérrel, ellenben
lehetetlenül kevés. Egyetlen szelet párizsi, egyetlen
mackósajttal, egy pohár tea, kenyeret azonban mindenki annyit
vett, amennyit akart. Természetesen nem az a fehér, ropogós
kenyér volt, amit a civil életben megszokhattunk, hanem olcsó,
savanyú, rossz bodag.</p>

<P>&Iacute;gy jóllakva a század szépen, alakzatban
visszavonult a szintre, természetesen közben gyakorolva az
egyszerre lépést, a helyben járást. Majd felpakoltuk
magunkra az aznapra rendelt öltözetet, felszerelést. általában
minden nap volt valami terepfoglalkozás, harcászat a "pampán",
azaz a gyakorlótéren, vagy sportfoglalkozás a sportkombinátban.
A harcászatot mindenki utálta. Azzal kezdõdött,
hogy rohamsisakban, gázálarctáskásan, gyalogsági
ásóval felszerelkezve, általában fegyvert -
egy AMD-65/5 automata karabélyt - is cipelve kigyalogoltattak bennünket
a laktanya melletti mezõre, és ott különféle
haszontalanságokra oktattak bennünket. Figyelésre, harci
mozdulatokra, lövészárok ásására.
Mindenki nagyon szerette ezt csinálni a nyílt mezõn,
tél közepén, jóféle alpokaljai fõnszélben.
Majd' megfagytunk, pedig nem csak a honvédség által
engedélyezett ruhákat viseltük. én például
a molinó alá felvettem még a tréningruhát
is, az alá pedig a civil pulóveremet, a rohamsisak alatt
pedig a legtöbben sapkát viseltünk, s hozzá két
kesztyût, dupla zoknit, de mindez kevés volt.
<br><br>
A kiképzést általában a tisztesek, öreg
katonák tartották. Persze, mint az öreg katonák
általában, szartak bele az egészbe, ezért kiképzés
csak akkor folyt, akkor is csak látszatra, amikor a tisztek a közelbe
jöttek. Egész nap a pampán marháskodtunk, kúsztunk-másztunk
a fagyos földön, gumigránátokat hajigáltunk,
aknát telepítettünk, üres géppisztolyt csattogtattunk.
Egy ízben Kiss százados nagyon rendes volt hozzánk.
Egész napos rohangászás után kitalálta,
hogy ássunk fedezéket a keményre fagyott földbe,
mégpedig normaidõre, ráadásul úgy, hogy
közben fekszünk. Mit mondjak, nagy élmény volt.
én ugyan megcsináltam, mintegy két óra alatt,
miközben a normaidõ fél óra, de volt, aki alig
tudott valami kis mélyedést a betonkemény talajba
vájni.
<br><br>
A harcászat szöges ellentéte a teremfoglalkozás
volt. Ezt természetesen jobban bírtuk, elvégre ülni
egy stokin szép csendben, hallgatni a tisztek hülyeségeit,
s közben levelet írni a barátnõnknek valahogy
kényelmesebb, mint összevissza szaladgálni a hidegben.
<br><br>
A sportkiképzés pedig olyan volt, mint egy testnevelésóra.
Futás, mászás, ugrálás, gimnasztika.
Senkit sem érdekelt, hogy ki hogy teljesíti. Persze mi, kopaszok,
ezt nem tudtuk, ugyanúgy, mint sok minden mást sem. Egyszer
azonban fontos vendége volt a laktanyának, Végh Ferenc
altábornagy, a Magyar Honvédség fõparancsnoka.
Megtekintette a századunk futóedzését, s nem
csak hogy megtekintette - részt is vett benne. Pár hónappal
késõbb a századunk fényképeivel tele
volt a Magyar Honvéd címû havilap. Végh Ferenc,
aki azóta vezérezredes lett, nem egy irodakukac nagyfejû
típus, hanem valóban katona. Nem tartotta rangon alulinak
szóba elegyedni a sorkatonákkal, mint sok tiszt.
<br><br>
A kiképzés közepén vonultunk el ebédelni.
Az ebéd általában patkányfõzelék
volt, vagy hasonlóan gusztusos dolog. A legtöbben rendszerint
a kantinban ebédeltünk. A kiképzés rendszerint
délután háromig tartott. Ezután szabadidõ
estig, a tisztek hazamentek. Más laktanyákban ilyenkor rendszerint
elszabadult a pokol, megindult a kopaszok szívatása. Itt
nem. Nem csak mert tilos volt, hanem a tisztesek sem a köcsögképzõbõl
jöttek. Számos lehetõség volt a szabadidõ
eltöltésére: volt kultúráltan felszerelt
konditerem, hatalmas könyvtár, ahol nagy meglepetésemre
Isaac Asimov könyveinek széles választékára
bukkantam, a kantinban flipperek, dart, billiárd és typhoon
(az a játék, amelyben egy sima asztalon egy foszforeszkáló
mûanyag korongot kell az ellenfél kapujába ütni),
valamint mozi, sõt, a laktanyának saját, zártláncú
videócsatornája is volt, amin minden nap filmet vetítettek.</p>

<P>Szombathely nagyon patent laktanya. Itt pontosan úgy néz
ki minden, ahogyan ki kell néznie. A szekrényekben rend van,
a gyep tiszta. A katonák tisztességes kiképzést
kapnak, mármint ahhoz képest, ami más laktanyákban
megy. A tiszteseket nem találomra válogatják, igenis
megnézik, kinek adnak csillagot. és minden katona, még
azok is, akik hallottak már a Magyar Honvédség nehéz
helyzetérõl, egy kicsit kezdik elhinni, hogy ez a hadsereg
azért nincs is olyan nagyon elveszve. &Iacute;gy, utólag
visszaemlékezve, biztos vagyok benne, hogy Szombathelyen is ugyanolyan
laza a katonaság, mint máshol, csak éppen a bevonulók
errõl nem tudnak. Egy-két hét alatt mindenki szentül
meg volt róla gyõzõdve, hogy itt mindent elõírásszerûen
kell csinálni, s törekedni kell a legjobb eredményre
a kiképzés során, különben baj lesz. De
mint mondottam, valójában mindez nem is érdekelt senkit.</p>

<P>Az alapkiképzés elsõ heteiben különös
járvány ütötte fel a fejét a laktanyában.
A katonák súlyos lázzal, influenzás tünetekkel,
hányingerrel estek ágynak. Rövid idõ alatt beteg
lett a mi körletünkbõl Zoli, Drogost pedig úgy
támogattuk le a segélyhelyre éjnek évadján
Gyilokgéppel. Beteg lett Bencsics õrvezetõ, a "balötös"
szobaparancsnoka is, azután pedig én is. Nem is csoda. A
körletekben alig volt fûtés. A zuhanyozóknak
nem volt ablakuk, a zuhanyokból pedig jeges víz folyt, mármint
nem amolyan egyszerûen-hideg-de-kibírható, hanem olyan
csontsajdítóan jeges, amilyen téli hajnalokon a tanyasi
kutakban található. Szinte sohasem volt meleg víz.
Egyszer megesett, hogy az egyik keményebb falusi gyerek beugrott
a zuhany alá, és kijelentette, hogy márpedig õ
ezt kibírja. Aztán elvitték a segélyhelyre,
mert leállt a vérkeringése... Erre a mélyhûtõ-életmódra
még rátett egy lapáttal a vitaminszegény étrend
és az állandó fagyoskodás. Az elsõ eltávozásomon
- amire a második hétvégémen került sor
- kórházba kerültem, hánytam, leesett a vérnyomásom,
egyszóval minden bajom volt. Napokig beszélni sem tudtam.
Két hétig feküdtem kórházban, igaz, a
végén már kilógtam az ablakon Atkóval,
és elmentünk BiVanBi-hez, Doom-ozni... Két hét
után visszamentem a laktanyába, de ismét beteg lettem,
akkor a csapatsegélyhelyen feküdtem.</p>

<P>Érdekes hely volt a csapatsegélyhely. Az érdekességek
ott kezdõdtek, hogy egy 3500 fõs laktanyában mindössze
zászlós volt a legmagasabb rendfokozatú orvos - azaz
még egyetemet sem végzett. A legtöbb betegséget
a szokásos, "katonás" módszerrel gyógyították:
áttételes szimuláció ellen aszpirint írtak
fel. Amikor azonban a négy kórterem megtelt influenzásokkal,
és már a nyári tiszti szállás is karantén
lett, errõl leszoktak. Ekkor végre kaptunk vitamint és
rendes gyógyszereket. A katonás módszerek persze nem
vesztek ki: a betegeskedésrõl úgy akarták "leszoktatni"
a pácienseket, hogy megtiltották, hogy könyvet, újságot,
vagy bármi más olyan dolgot vigyünk a karanténba,
amivel az idõt agyon lehet ütni. A szokásos agresszív
vidékiek persze a karanténban is megjelentek. A legócskább
nyálzenéket - Backstreet Boys, Bizõ Boys, és
egyéb Boys-ok - ordíttatták rádiójukon,
és mindenkivel kötekedtek. Egy ízben, folyosósöprés
közben a seprû nyelével véletlenül megütöttem
az egyik szoba ajtaját. Az ajtó mindjárt ki is nyílt,
és egy bikanyakú nógrádi dugta ki rajta azt
az okos fejét.</p>

<P>- Te meg mi a faszt dörömbölsz itten bazzeg!</p>

<P>Mondtam neki, hogy véletlen volt, de erre közölte,
hogy ne ugassak, és megindult felém nagy agresszíven.
Jó, ha verekedés, legyen verekedés: jól gyomorszájon
böktem a seprû nyelével. Amíg a földön
nyögdécselt, nyilván azon gondolkozott, miért
nem rémült halálra ez a pesti, amikor széles
léptekkel elindult felé, hiszen ettõl a tyúkok
is szanaszét rebbennek odahaza. Nem is kötekedtek velem többet
a karanténban. állítólag ez a gyerek amolyan
maffiózó-félisten volt a helyi surpákok között. Na
hiszen!</p>

<P>A karantén végeztével visszatértem a századhoz.
Ekkorra a "balkettes" már komoly üzleteket bonyolított.
Egy fiatal õrmester, Mayer Norbi haverja kávét fõzött,
amit mi árusítottunk a századnak, ennek fejében
ingyen ihattunk, amennyi belénk fért. Egyetlen nappal az
elsõ éleslövészet elõtt érkeztem
vissza. Azzal bátorítottak, hogy én nem fogok sohasem
lõni, mert nem voltam alap lõkiképzésen, s
nem lõttem kisöbû puskával sem. De megoldottam
a dolgot: amikor a századírnok körbejárt a névsorral,
amit mindenkinek alá kellett írnia a neve mellett, aki volt
lõkiképzésen, egyszerûen aláírtam
én is, és kész. Másnap én is ott sorakoztam
a fegyverfelvételnél...</p>

<P>Az elsõ lõgyakorlatra egy Egervölgy nevû falu
mellett került sor. Nem, ez nem észak-Magyarországon
található, neve ellenére, hanem Szombathelytõl
tíz-tizenöt kilométerre. Autóbusszal utaztunk,
mégpedig fûtött autóbusszal. Na igen, legalább
ebben NATO kompatibilisek vagyunk. A lõtéren persze egybõl
sorakozni kellett, majd várakozni. B. Kiss Endre szerzõdéses
õrvezetõ, a szolgálatvezetõnk, aki egyébként
egy gerinctelen patkány volt, mindenki utálta, vigyázott
ránk. Majd elindultunk "alapot" lõni. Végiggyalogoltunk
a lõtéren átvezetõ úton. Maga a lõtér
vagy tíz kilométer széles és ugyanennyi hosszú
volt. Volt itt harckocsi-, gépágyú-, géppuska-
és gépkarabély-lõtér, kézigránát-dobó
hely, meg minden hülyeség. Természetesen mi a karabélylõtérre
mentünk, ahol B. Kiss Endre rájött, hogy nem hozott szerszámot,
amivel a leszögelt lõszeres ládát felnyithatná.
Kis gondolkodás után - lehetett hallani, ahogyan csikorogtak
a fogaskerekek - fogta az éles lõszerrel teli ládát,
és egyszerûen szétverte a betonon... Majd megjegyezte:</p>

<P>- Érdekes, nem is robbant...</p>

<P>Vannak ilyen nagy eszû emberek.<BR>
Az elsõ lövészetre három lõszert kaptunk
fejenként, ezeket kellett egy céltáblába lõni
ötven méterrõl. Tudni kell, hogy a katona nem csak úgy,
egyszerûen lõ, hanem ennek is megvan a maga eljárása.
Ezt okították azon az alap lõkiképzésen,
amirõl én szerencsésen lemaradtam. A katona szépen,
szabályszerûen hasra fekszik, csak parancsra tölt, megfelelõen
jelenti, hogy a fegyver tûzkész, majd azt, hogy a tüzelést
befejezte, ezután pedig ismét megvan az elõírt
módszere annak, ahogyan a tár és a fegyver töltetlenségét
be kell mutatni az ellenõrzõ elöljárónak.
Hát én mindezt nem tudtam, de hogy ne higgyem, hogy majdcsak
lesz valahogy, éppen mögöttem állt meg a teljes
tisztikar, a zászlóaljparancsnok, két századosunk,
Molnár hadnagy és a lõtérügyeletes, szintén
õrnagy! Na, hogy ebbõl mi lesz, gondoltam, és amint
Molnár hadnagy - õ vezette a lövészetet - mögém
állt, azonnal lõttem.
<br><br>
A tûzparancs meg kiment borért, ugye...
<br><br>
Mit mondjak, rendesen le lettem cseszve, de késõbb elnézõbbek
voltak, mert szerencsémre kiválót lõttem. Azért
szerencsémre, mert véletlenül kifogtam egy pontos fegyvert.
A többieké nagyrészt összevissza hordott, volt
aki az erdõ szélét sorozta meg, mások a tûzvonalban
békésen dolgozgató hangyacsapatot robbantották
szét. Köszönöm, EL4518 AMD-65/5! Késõbb
lebukó mellalakokat kellett rövid sorozattal felborítani.
Ez is kiváló lett. Nagyon tetszett az AMD. Kényelmes
kis fegyver, könnyû, megbízható - elvégre
az AK-63 áttervezett változata - és tüzelés
közben nagyon nyugodtan viselkedik. Sokan szidják, akik voltak
katonák, hogy mennyire pontatlan vacak, pedig szegény nem
tehet róla, hogy úgy bánnak vele, ahogy. Inkább
azt kellene észrevenni, hogy ez a fegyver még zuhogó
esõben, poros sivatagban is szolgálja gazdáját,
nem úgy, mint például az amerikai M-16-os, ami egy
kis párától már el is akad. Sokan irigylik
az olasz katonákat mûanyag rohampuskáikért,
ami alig nyom egy kilót, de senki nem gondol bele abba, hogy azt
elég elejteni, és össze is törik. Az orosz fegyvereket
háborús körülményekre tervezték,
nem lõtérre, és háborúban ez számít.
<br><br>
Az AMD egyébként magyar fegyver, neve az Automata Módosított
Deszant rövidítése. Mint a nevében is benne van,
deszantos fegyver. Ennek ellenére a magyar ejtõernyõsök
mégsem ezt, hanem az AK-63D-t használják, ami inkább
lövészfegyver. Magyar logika...
<br><br>
Az AMD után PKM géppuskával lõttünk.
A PKM is Kalasnyikov gyártmány, 7,62-es géppuskalõszerrel
tüzel. állítólag igen pontos, de ezt nekem nem
volt alkalmam megtapasztalni, mert egy gödörben feküdtem
mögötte, amibõl pipiskedve éppen hogy kiláttam,
nemhogy még célozzak is. Felnézni nem engedtek,
"mert lelõ az ellenség", ugye, tehát lõttem,
amerre láttam, azaz - a kék égre. Azért a megfelelõt
megadták rá, mert nem volt több lõszer.
<br><br>
A géppuskalövészet békés lefolytatását
utánam néhány emberrel vad sípolás,
zászlólengetés és "tüzet szüntess"
ordítozás szakította meg. Két amerikai Chinook
helikopter ugyanis úgy döntött, se szó, se beszéd
átrepül a tûzvonalon. Ez a hozzáállás
erõsen az egykori szovjet hadsereg viselkedésére emlékeztetett.</p>

<P>A géppuskalövészet után visszamentünk
a géppisztolyainkért, és mentünk tovább.
én csak mentem volna, mert valamelyik hülye gyerek eldugta
a fegyveremet. Azt hitte, ezzel jól beszopat. Szóltam a lõtérügyeletes
õrnagynak, mire õ összeterelte a századot, és
közölte, hogy aki elvitte, hozza is vissza, hacsak nem akar öt
év katonai börtönt kapni. érdekes, egybõl
kiderítette valaki, hogy amíg mindenki egy helyre tette a
fegyverét, én galádul elvittem az enyémet a
lõtér másik végébe, és bedobtam
a bozótba. Milyen aljas is vagyok én ezzel a remek fegyverrel...
Mit ad isten, az az erõspista volt, aki már elsõ nap
fenyegetõzött nekem.</p>

<P>A géppuska után kézigránátdobás
következett, de elõbb még megebédeltünk.
Ez sem volt semmi. A század a lõtér egyik végében
táborozott le, öt embert pedig elküldtek a kajáért
a másik végébe, a bázisra. Ebbe az ötbe
persze én is beleestem. Mayer Norbi vezetett minket. Elgyalogoltunk
a konyhasátorig, ahol egy hatalmas málhaponyvában
kaptunk százhúsz konzervet és hatvan kenyeret. Mondanom
sem kell, ez nem kis súly. Mindezt egy teherautóról
dobták le nekünk. Ezután a teherautó elindult,
és kiderült, hogy pont a századunk felé megy,
amerre nekünk ezt a sok szart cipelni kell... De már késõ
volt - vonszolhattuk gyalog. Megemelni öten sem bírtuk. Bele
is telt vagy két órába, míg végre célhoz
értünk vele. Pihenni nemigen hagytak bennünket, azonnal
kaptuk a 43M típusú gránátunkat, aztán
hajrá, dobálni.
<br><br>
A 43M igen régi szerkezet, 1943-ban rendszeresítették.
Persze ez nem azt jelenti, hogy 1943-as gyártású gránátokat
dobáltunk, de azért újak sem voltak. A 43M fõ
jellemzõje, hogy annyira túlbiztosították,
nehogy felrobbanjon a katona kezében, hogy gyakran egyáltalán
nem is robban fel. Hóba dobva például szinte biztosan
nem. Mûködését tekintve nyeles kézigránát,
a nyél végében idõzítõ égõgyújtóval.
Elhajításkor úgy kell dobni, hogy a gránát
feje a lendülettõl megbillenjen, ekkor hangosan csattan egyet,
és ez indítja be az idõzítõt. Elvileg
három másodperc múlva robban, s ha tizenöt percig
nem történik semmi, össze lehet szedni. Ezzel kapcsolatban
csak annyit, hogy volt már, hogy húsz perccel késõbb
robbant fel, és a gyereket, akit kiküldtek érte, csak
az mentette meg, hogy nem ment ki érte, hiába fenyegették
fogdával.
<br><br>
Az én gránátom prímán robbant. Ugyan
cél nem volt, csak úgy elhajítottuk a fedezékbõl,
de végül is jó móka volt. &Uacute;gyse nagyon
lett volna mire dobni, mert miután tíz-tizenöt gránát
robbant ugyanott, a célpont helyén csak egy hatalmas kráter
maradt, ami lassan megtelt vízzel. Az enyém már egy
jókora kút mélyén durrant.
<br><br>
Stumpfel százados persze most sem bírta ordítás
nélkül.</p>

<P>- Cél a fabábu! T&Ucirc;Z!!<br>
- Milyen fabábu, százados úr? - szemléltem
értetlenül az üres mezõt.<br>
- Ne kérdezzen már hülyeségeket maga idióta
barom! Dobja el!</p>

<P>Eldobtam. Felrobbant. Fasza volt. A biztosítószegecs azóta
is megvan, eltettem emlékbe.
<br><br>
Késõbb, már Székesfehérvárott
az egyik kopaszunk mesélt a saját gránátdobásukról.
Volt nekik egy nagy eszû õrvezetõjük. A század
állt szépen, sorban, mindenki várta a sorát,
hogy eldobhassa a 43M-jét, amikor felbukkant ez a barom, kezében
egy már eldobott gránáttal, egyenesen a többiek
közé sétált, miközben a gránát
fejét rángatta, és magában motyogott:</p>

<P>- Mé' nem robbanik ez, he... mé' nem robbanik...</p>

<P>Mindenki futott, amerre látott, még a tisztek is. A gyerek
meg késõbb nem értette, miért küldik a
katonai ügyészségre.</p>

<P>Egy másik kincstári eszû katona szintén egy
lövészet alkalmával adta elõ magát, szerencsére
kevésbé veszélyes módon. Történt,
hogy egy század a lõtérre ment, de mivel a busz éppen
nem ért rá, ezért három GAZ-66 típusú
teherautóval utaztak. A lõtéren a századparancsnoknak
útban volt a kezében tartott iratcsomó, ezért
magához intett egy katonát, és a kezébe nyomta
a paksamétát következõ utasítással:</p>

<P>- Menjen, fiam, ezt dobja be a GAZ-ba!</p>

<P>A katona erre harsány "értettem!" után
szabályos hátraarcot csinált, elment, és a
papírokat a parancs szerint bedobta - a gazba, az erdõ szélén...</p>

<P>Visszatérve a mi kalandjainkhoz: a lövészet a gránátdobással
véget ért, de még kaptunk egy feladatot. Mindenki
hullafáradt volt, már délutánra járt
az idõ. Ekkor vagy húszunkat odavezettek a bázishoz,
és mindenféle szerszámot nyomtak a kezünkbe.
ásót, csákányt, hatalmas fogókat. Nem
egészen értettük, mirõl van szó, de aztán
megmutattak pár, mélyen a fagyott sárba süllyedt
vasúti betontalpfát, és közölték,
hogy ezeket kell kiásnunk, és szépen stócba
raknunk. Mit mondjak, tiszta élvezet volt, közben a géppisztolyt
persze nem tehettük le, ugyanis lõtéren tilos a fegyvert
otthagyni. Bár a géppuskalövészetnél ez
senkit sem zavart. A hatalmas fogók, mint kiderült, talpfafogók
voltak. Négy ilyen fogóval, nyolcan is alig bírtunk
megemelni egy-egy talpfát. Ráadásul kiásni
a nehéz betonmonstrumokat a cuppogós, kásásra
fagyott iszapból - élvezetes feladat volt. Azután
még Stumpfel is odajött, és ordítozni kezdett,
hogy a szabályzat szerint hat embernek kell emelnie egy talpfát,
nem nyolcnak, mit képzelünk mi. Szerencsére Kiss százados
elküldte máshová.
<br><br>
Munka közben agyagagyú vidéki barátaink ismét
alkottak. Volt ott egy srác, aki, hasonlóan hozzám,
igen érdeklõdött a haditechnika iránt. Nagyban
pakolásztuk a betonvacakokat, amikor hirtelen a felhõk fölül
egy harci repülõgép zúgását hallottunk
meg.</p>

<P>- Biztos MiG-21-es - jegyeztem meg a srácnak.</p>

<P>Agyagagyú természetesen nem bírta ki, hogy bele
ne okoskodjon.</p>

<P>- Ne legyé' mán itten okos bammeg, mán hogy tunnád
asztat megmondani a hangjárú', mingyá' beverem a pofádat!</p>

<P>Nem volt kedvem leállni vele vitatkozni, és elmagyarázni
neki, hogy csak MiG-21-es lehet, mert ezen kívül csak MiG-29-esei
vannak kis hazánknak, de azok messze vannak, Pápán
viszont csak 21-esek állomásoznak. Ekkor azonban a gép
elõbújt a felhõkbõl, és egész
alacsonyan elhúzott felettünk, szárnybillegtetéssel
üdvözölve mindenkit. Valóban egy MiG-21bis volt.
Agyagagyú persze azonnal rávágta:</p>

<P>- Na, látod, hogy ez nem is az, hülye gyerek!</p>

<P>Aznap egész nap azzal dicsekedett, hogy milyen okos is volt õ.
Mi meg csak röhögtünk. Barom.
<br><br>
Az éleslövészetnek ezzel a gerendarakosgatással
lett vége. Visszaszálltunk a buszra és visszatértünk
Szombathelyre. Ott idõközben nagy botrány tört
ki, mert csaknem lehajítottak két katonát, egy novemberit
és egy februárit az egyik épület tetejérõl.
Ott keféltek ugyanis, és felment egy fél század.</p>

<P>Másnap folytatódott a kiképzés, s még
egy pár hétig eltartott. Ezután egy április
eleji napon tisztek érkeztek más alakulatoktól, így
a székesfehérvári 43. Nagysándor József
Híradóezredtõl is, és elvittek egy-egy buszrakomány
újoncot. A gyakorlókat leadtuk, csak a kimenõruhánk
maradt meg. Az utolsó napon engem még elküldtek önkéntes
résztvevõnek egy szellemi vetélkedõre, amit
meg is nyertem - gondolhatjátok, mennyire nehéz lehetett
ilyen szellemi felhozatal mellett. Azután irány Székesfehérvár.<BR>
</p>

<hr noshade>

<p align="center"><B><A HREF="mainmenu.htm">Vissza a fõmenübe</A></B></p><br>

</font>
</td></tr>
</table>
</center>
</BODY>
</HTML>
