<!DOCTYPE HTML PUBLIC "-//W3C//DTD HTML 3.2//EN">
<HTML>
<HEAD>
   <TITLE>Gumi vagyok!</TITLE>
   <META NAME="Author" CONTENT="Tomcat">
</HEAD>

<body vlink="#dddddd" alink="#C0FFC0" bgcolor="#000000" link="#ffffff" background="backgrnd.jpg" text="#eeeeee">

<center>
<table width=540>
<tr><td>
<font face="verdana, sans-serif, arial" size=-1>


<p align="center">
<font size=+2>
<B>Gumi vagyok!</B>
</font>
</p>

<hr noshade>

<P>Az elõzõ fejezetben kissé mintha elkanyarodtam
volna a témától, nevezetesen attól, hogy hogyan
is zajlott a "háború" a novemberiek és a
februáriak között. Igaz, ennyi sztori közepette nem
is csoda. Tehát ott maradt abba a dolog, hogy Hermann õrnagy
sorban kihallgatott mindenkit, ettõl pedig a novemberiek kissé
megmakkantak. Azután az ügyet - "Bajai Zoltán
õrvezetõ és bûntársai ügyét",
ahogyan a hivatalos iratokban szerepelt, átadták a Budapesti
Katonai &Uuml;gyészségnek, ahová szép sorban
mindenkit beidéztek, volt, akit többször is. A legtöbben
örültek ennek, hiszen ez ingyen kimaradást jelentett egész
napra, ráadásul Budapestig és vissza ingyen utazást,
nem, mintha az olyan drága lett volna: sorkatonának
Budapest-Székesfehérvár vonalon a vonatjegy 39, a
buszjegy 51 forint volt. Egyszer én is voltam fent Budapesten, jót
marháskodtunk a vonaton, tíz perc alatt lezavartuk a kihallgatást,
aztán elmentünk pizzázni. &Eacute;rdekes, az egyetlen
novemberi, aki velünk utazott, végig feltûnõen
udvarias volt. Visszafelé jól összebalhéztunk
a kalauzzal, aki - ah, kis emberek dõresége - dacolni próbált
a katonai ügyészség által lepecsételt
nyílt parancsunkkal, és követelte, hogy fizessük
meg a 37 forintos jegyet, plusz a fejenkénti négyszáz
forint pótdíjat. Addig kekeckedett, míg Fehérvárra
nem értünk. Itt megpróbált bennünket az
állomásfõnök elé rángatni, de nem
mentünk, aztán meg az állomásfõnök
zavarta el õt, míg végül, számos hasonló
próbálkozás után, csak a pénztáros
nénivel tudta megosztani a komoly jogi problémát,
miszerint itt potyautazás esetének fennforgásáról
van szó. A pénztáros néni is harciasan
fenyegetõzni kezdett mindenféle következményekkel,
elvégre õ is élvezte, hogy végre fontos ember
lehet. Végül ez a madár kalauz felhívta a laktanyát,
az ütit, vápjárõrt akart hívatni ránk,
de Bródy õrnagy a vonal túlvégén elküldte
a nemiszervbe, mi meg otthagytuk, tartsa meg a nyílt parancsunkat,
ha annyira kell neki.</P>

<P>Az ügyészség még jobban ráijesztett
a nagypofájúakra. Krokosnak egy év börtönt
emlegettek, tettlegességért, teljesen be volt fordulva. Berkes
térden állva könyörgött, hogy ne valljunk
ellene. Csak néhány embernek volt nagy a hangja mindezek
ellenére is, persze olyanoknak, akik nem voltak érintettek
az ügyben. Ezek közül a leghangosabb Einvachter Balázs
õrvezetõ volt, egy szõke, nagyképû gyerek,
mellesleg a mi szobaparancsnokunk. Einvachter Rácz legnagyobb seggnyalója
volt. Szinte egész nap bent lógott Rácz irodájában,
leste minden kívánságát, és dicsérte
a fõtörzs eszét, ahol tudta. A másik a szintén
nagyképû Schmidt õrvezetõ volt, velük kettõjükkel
egyébként ki is fújt a század tisztesállománya.
A novemberi állomány annyira szegényes szellemi színvonallal
dicsekedhetett, hogy a tisztestanfolyamra küldött tizenkét
fõbõl, amelybõl egyébként hatnak kellett
volna megfelelnie, márpedig hat fõ akkor is megfelelt, ha
a fene fenét evett, csak ketten voltak képesek átmenni
a vizsgán. Schmidt egyszerûen csak rendkívül önzõ
és barátságtalan öregkatona volt, Einvachter
viszont kereste az alkalmat, hogy bosszút álljon a februáriakon
a kistársait ért megaláztatásért. Természetesen
leginkább a februáriak vezéralakjaira utazott - Endezre,
Pap Attilára, Viczkóra, néha Andersenre, és
fõleg rám. Valahogyan megtudta, hogy én gépeltem
a feljelentést, ezért különösen a bögyében
voltam, de sokat nem tehetett velem, akármennyire is a Rácz
spanja volt. Nem tudott takarítani zavarni, mert Korcsák,
késõbb Koronczai nem engedett. Nem tudott õrségben
megszívatni - õ általában felvezetõ
volt - mert nem jártam õrségbe. Nyíltan belém
kötni pedig nem mert. Azonban nem adta fel, mert miután Merényit
idegileg tönkrevágta, akit egyébként le is szereltek,
feltette magában, hogy másokkal is megteszi ezt.</P>

<P>Fórizs Péter honvéd ekkoriban lett a "század
madara". &Otilde;t a novemberiek kissé kinézték
maguk közül a Bajai-ügyben játszott szerepe miatt,
s ha egy februári visszaszólt neki, vagy nem csinálta,
amit mondott, csak tessék-lássék álltak ki
Fórizs mellett. Volt, hogy hétvégén õ
volt az egyetlen novemberi a körletben, csak februáriak voltunk
vele, ilyenkor rászálltunk. Eleinte azzal cukkoltuk, amikor
vitte a váltást, és szembetalálkoztunk vele:</P>

<P>- Madár a felvezetõ! Madár a felvezetõ!</P>

<P>Mire õ általában fenyegetõ arcot vágott,
amin mindenki hülyére röhögte magát, és
visszaordított:</P>

<P>- Kussoljál, mert felrúglak! Fogjad be, mert szájonváglak!</P>

<P>Persze sohasem merte volna megtenni, de olyan meggyõzõen
fenyegetõzött, hogy még a novemberiek is kiröhögték.
Késõbb már mindenhol odamondogattuk neki: madár,
madár! S egyszer valaki madárhangot utánozva kiáltott
utána:</P>

<P>- Prrr! Prrr! Madár Fórizs!</P>

<P>Ebbõl lett a <I>pürrögés, </I>ami hamarosan
elterjedt az egész laktanyában, egy idõ után
már nem csak Fórizsnak pürrögtek, s a jelzés
leszerelésünk után is megmaradt. Fórizs azonban
nehezen viselte. A pürrögésre általában
a legveszedelmesebb fenyegetéseit vette elõ - azért
volt veszélyes, mert kilyukadhatott az ember oldala a röhögéstõl
- de ezzel általában csak azt érte el, hogy például
kirepült az ágynemûje az ablakon, éjnek évadján,
telement cipõboxszal a bakancsa, meg ilyenek.
<br><br>
Vicces éjszakáink voltak. Egyszer úgy felcukkoltuk,
hogy kiugrott az ágyból, és ordítozni kezdett,
hogy felrúgja ágyastul azt, aki nem marad csendben. Mi persze
csak röhögtünk. Ekkor komoly fenyegetést vett elõ:</P>

<P>- Ha nem szálltok le rólam, kimegyek, és felírok
mindenkit az elõjegyzésbe!</P>

<P>Az elõjegyzés az alegység-ügyeletes szolgálati
okmánya volt, egy könyv, amibe a fenyítésre javasoltak
neveit is be lehetett írni. Persze csak az ügyeletes írhatott
bele, s ezt mindenki tudta, de Fórizs nyilván azt hitte,
nem tudjuk. Miután a dörgedelmet a fejünkhöz vágta,
és látta, hogy semmit sem ért vele, látványosan
kivonult. Pár perc múlva visszatért, és diadalmasan
közölte:</P>

<P>- Na! Mindenki fel van írva! Aztán most már
viselkedni!</P>

<P>Az utóbbi mondatot hatalma tudatában tette hozzá,
hiszen õ volt Einvachter távollétében a szobaparancsnok,
s azt hitte, ez érdekel is valakit. Pár percig csend volt,
ekkor megszólalt Lázár Gyuri, az egyetlen novemberi
a körletben, Fórizson kívül:</P>

<P>- Te, Fórizs, van egy kis gond...<BR>
- Micsoda?<BR>
- Hát, hogy a klotyóban nincs elõjegyzés...</P>

<P>Erre kitört a röhögés, mert mindenki hallotta,
amikor Fórizs odakint lehúzta a vécét, csak
senki nem akarta ezzel elkeseríteni. Ezek után kedvenc házimadarunk
inkább csendben maradt.
<br><br>
Máskor azzal szolgált rá a madárságára,
ahogyan a lábszagát igyekezett takargatni. Az egész
században neki volt a legdurvább lábszaga, de az olyan
volt, hogy ha bement gumipapucsban a zuhanyozóba, a többiek
kijöttek, s ez nem költõi túlzás. Vagy talán
az is elég érzékletesen szemlélteti a dolgot,
hogy egyszer pénteken elment kimaradásra, de vasárnap
este az ágyán a puszta szivacsmatrac még mindig bûzlött.
Nos, Fórizs barátunk jobb módszert eszelt ki lábszag
ellen, mint egy sima lábmosás. Amikor már mindenki
feltûnõen fintorgott a környezetében, kiszúrt
magának egy delikvenst, és rádörrent:</P>

<P>- Mi van, te már megint nem mostál lábat?!</P>

<P>Nekem egy ízben azt is mondta:</P>

<P>- Bazmeg, Polgár, mossad má' meg a lábadat, mert
itten rajtad kívül mindenki higinié... izé...
higéni... hiniégé...</P>

<P>De nem tudta kimondani, nekem kellett segítenem. Máskor
a következõt vágta a fejemhez:</P>

<P>- Mi van? <I>Impotenciazavarban</I> szenvedsz?!</P>

<P>De nem Fórizs volt az egyetlen madár a laktanyában.
Akadt ott egy Balogh Ferenc nevû százados is. Balogh századost
mindenki csak Moslék századosnak hívta a háta
mögött, mert a már említett kazánfûtõn
kívül õ is komoly igényt támasztott a
konyha mindennapi hulladékára. Igaz, õ a disznajának
vitte, nem magának. Nos, ez a Moslék százados is egy
furcsa alak volt. Elõször egy igen meleg nyári délelõttön
találkoztam vele. &Eacute;ppen fekvõkészenlétet
adtam, azaz döglöttem és nem csináltam semmit.
Mindezt persze egy szál gatyában, hogy elég csücskös
legyen. Egyszer csak nyílt a körletajtó, és bejött
egy ismeretlen százados. Persze én ugrottam fel, mint a huzat,
elvégre mégiscsak kissé erõs dolog kiképzési
idõben egyenruha nélkül dögleni, de Moslékot
ez nem érdekelte.</P>

<P>- Izé, maradjon csak - mosolygott félszegen - ugye maga
az, aki úgy ért a számítógépekhez?<BR>
- Igen - feleltem, és magamban felkészültem rá,
hogy valószínûleg hamarosan könyékig fogok
turkálni egy lerobbant XT-ben.<BR>
- Jó. Izé... tudna nekem egy eladó számítógépet?<BR>
- Eladót? - kérdeztem vissza, mintha gondolkodnék,
pedig nem tudtam. - De, tudok. Milyen kellene?<BR>
- Izé... nem értek hozzá... milyen van?</P>

<P>A következõ fél órában a következõkön
mentünk végig: csúcshiperszuper Pentium II, nem annyira
csúcshiperszuper Pentium II, sima Pentium, low-end Pentium, 486,
386, majd végül meguntam, hogy a százados mindent drágáll,
és megkérdeztem, mennyi pénze van. Tízezer
forint, nyögte be. Finoman kirugdostam a körletbõl, és
visszafeküdtem.</P>

<P>Késõbb is találkoztam Moslék százados
úrral, mégpedig az irodámban. Az asztalomon egy Magyar
Honvéd magazin hevert. Ez a hadsereg hetilapja, benne hetente jó
sok röhejjel, önsajnálattal és nátócsatlakozási
hallelujával. Hátsó borítóján
egy svájci felségjelû Hawker Hunter vadászgép
szerepelt, felette nagy betûs felirattal: <I>"Svájci
vadász Kecskeméten." </I>Moslék százados
egyenesen odament ehhez a képhez, és szemügyre vette.</P>

<P>- Izé... ez milyen repülõ? - kérdezte õ,
a hivatásos katonatiszt.<BR>
- Hawker Hunter könnyû vadászbombázó -
feleltem én, az egyszerû sorkatona.<BR>
- De milyen országbeli? Nem ismerem ezeket a felségjeleket
- így õ, a katonai fõiskolát végzett,
hivatásos tiszt.<BR>
- Svájci - feleltem fáradtan én, a közönséges,
egyszerû sorkatona.<BR>
- Aha - bólintott õ, a katonai szakdiplomájával,
és már mindent értett.</P>

<P>Késõbb még lesz egy-két sztorim Moslék
századosról, de most hagyjuk.<BR>
A novemberiek leszerelése elõtt mintegy öt héttel
nagy esemény történt. Persze ez csak a februáriaknak
volt nagy esemény. Megjöttek ugyanis az új kopaszok,
a májusiak! Azaz a februáriak gumik lettek. Mihozzánk
öt kopasz érkezett, akik egybõl beköltöztek
a nyolcas körletbe, ahol korábban mi is "nevelkedtünk".</P>

<P>Furcsa érzés volt látni ezt az öt, makkant
arckifejezésû srácot. Bennem csak most világosodott
meg, mennyire hozzászoktam az igénytelenséghez, a
lepusztult környezethez, a rongyos ruhákhoz. &Otilde;k pontosan
úgy néztek ki, ahogyan mi is kinézhettünk három
hónappal korábban, s ahogyan valószínûleg
a november is kinézett. Ott álltak, patent, tipp-topp kimenõruhában,
hónuk alatt a civil táskákba, nejlonzacskókba
gyömöszölt cókmókkal, és hitetlenkedve
nézték a folyosót, a törött fénycsöveket,
a málladozó falat, a csöpögõ mennyezetet.
S persze bennünket. Engem különösen, a kopasz fejemmel,
amihez ráadásul zöld mon-x szemüveget viseltem.
Hogy mi volt bennük furcsa? Nem is tudom. Talán az,
hogy a fogcsattogtatva várt kopaszokról, az új felmosógépekrõl
kiderült, hogy ugyanolyan emberek, mint mi, akiket ugyanúgy
bezártak ide, mint minket, és õk is csak annyira tehettek
róla, mint mi.</P>

<P>Ekkor tapasztaltuk elsõ jelét, hogy a novemberiek megpróbálnak
összehangoltan tenni valamit ellenünk. Nevezetesen azt, hogy
megpróbáltak megalázni bennünket a májusiak
elõtt. Az összehangoltság azonban addig tartott, hogy
egyetértettek abban, hogy ezt kell tenni. Hogy pontosan mit tegyenek,
az már mindenkinek az egyéni ötleteitõl függött,
s így, sikertelenségre volt ítélve. Mi ugyanis
már egyáltalán nem voltunk kopaszok, nem lehetett
egykönnyen megszívatni bennünket. Az egyetlen dolog, amit
elértek, az az volt, hogy ha rajtuk múlt, a májusiak
nem takarítottak, csak mi. Nagy dolog: én az esetek
többségében továbbra is megtaláltam a
kummantás módját. Legfeljebb a seprût húzogattam
néha végig a folyosón, tessék-lássék.
A többi századnál eleinte kissé csodálkoztak,
hogy a 31/A-nál az öregek még mindig nem engedik <I>gumizni</I>
- azaz gumiszalaggal rögzíteni a nadrágszárat
a bakancshoz - a februáriakat, meg hogy továbbra sem engedik
nekik feketére bokszolni a bakancsukat - ez is az öregek elõjoga
volt - de amikor egy idõ után magasról szartunk a
novemberiekre, és igenis kilószám használtunk
fel fekete cipõkrémet, s mindenki gumizott, a csodálkozás
is alábbhagyott. Legfeljebb néhány novemberinek fájdult
meg a torka a hiábavaló ordítozásban.</P>

<P>Az egyik õrség során jól ráijesztettem
néhány szerencsétlen kopaszra. &Otilde;rségfelkészítést
tartottak nekik, s az elsõ õrségfelkészítéskor
körbe szokták vezetni az újoncokat, megmutatni nekik
valamennyi õrhelyet. &Eacute;ppen az ötös toronyban ücsörögtem,
kint a bús francban, a laktanya legtávolabbi sarkában,
amikor megláttam, hogy jönnek, mégpedig vagy húszan.
Egy februári hozta õket. &Eacute;n pedig úgy döntöttem,
hogy komolyan veszem az elõírást, miszerint saját
felvezetõmön kívül senkit sem engedhetek az õrtoronyhoz.</P>

<P>- &Aacute;llj! - szólítottam fel õket barátságosan
és szabályszerûen.<BR>
- Na, ne csináld már, csak a... - kezdte volna a februári,
de én patentül folytattam.<BR>
- &Aacute;llj vagy lövök! - ismételtem a felszólítást,
csõre töltve a fegyvert. Azt persze õk lentrõl
nem láthatták, hogy a tárat elõzõleg
kivettem.</P>

<P>Látni kellett volna a májusiakat. Volt, amelyik tanácstalanul
megállt. Volt, amelyik elvetette magát a fûben, mert
tudta, hogy ezután figyelmeztetõ majd célzott lövés
következik, Volt, amelyik felemelte a kezét. Jó móka
volt...</P>

<P>A zászlóaljnál komoly változások
zajlottak. Takács százados elment nyelvtanfolyamra, s vele
Bernhardt-Kupi fõhadnagy is, a 32/B század parancsnoka, ezért
mindkét századnak új parancsnoka lett. A "bélásoké"
Réti János fõhadnagy, egy öreg, közutálatnak
örvendõ tiszt, nálunk pedig Mihályi Attila hadnagy
ragadta meg a kormányt. Rácz fõtörzs is menni
készülõdött, helyette valami zászlóst
ígértek, aki addig az SFOR-ral Boszniában tevékenykedett.
Nem igazán sajnáltuk. Rácz, érezvén,
hogy hamarosan itt hagyhatja az egész kócerájt, kissé
merészebb lett. Elõvette régi szórakozásait,
a februáriak folyamatos cseszegetését, a szolgálatvezényléseket
igyekezett úgy írni, hogy mindig mi kerüljünk szolgálatba.
Engem például többször is elzavart õrségbe,
miközben megtette Schmidtet vagy Einvachtert õrparancsnoknak.
&Otilde;k pedig szorgalmasan igyekeztek szívatni engem, például
egész éjjelre kiültetni telefonügyeletbe, hogy
ne pihenhessek, csak pechjükre ismertem a szabályzatot, és
nem mindig mentek úgy a dolgok, ahogy szerették volna.</P>

<P>Einvachter tizedes amolyan önjelölt vezérré
lépett elõ a novemberiek között. Nagy pofájának
köszönhetõen sokan elhitték róla, hogy képes
is tenni valamit a "februári kopaszokkal" szemben, na
és persze azt is mindenki tudta róla, hogy Rácz haverja.
Rácz persze sokat nem nyomott a latban, miután észrevették,
hogy Korcsák százados, immár Korcsák õrnagyként,
továbbra is felkeres idõnként, s hogy Koronczaival
és Andrejjel is jóban vagyok. A katonai ügyészség
hamarosan lezárta a Bajai-ügyet, Krokost, Berkest és
a többieket felmentették, így nekik is ismét
nagy lehetett a pofájuk. &Uacute;jrakezdõdött hát
a háborúság.</P>

<P>A háború nagyrészt abból állt, hogy
a novemberiek igyekeztek ezt-azt megtiltani, mi pedig juszt is azt csináltunk,
amit akartunk. Például ha egy novemberi rászólt
valakire, hogy tûrje be a nadrágszárát a bakancsba,
mindenki kitûrte. Bakancspucolásnál mindenki elõvette
a fekete bokszot, és azt használta. Pap Attila barátunk
volt a legpimaszabb. Volt, hogy Krokos, Schmidt és még
néhányan körülötte álltak, kórusban
ordítva:</P>

<P>- Tegyed le a fekete bokszot! Kaparjad le azonnal!</P>

<P>Mire õ csak nyugodtan vigyorgott, és néha megkérdezte:</P>

<P>- Nekem nyomjátok? Tényleg?</P>

<P>Pappal késõbb csupa gonoszságot fundáltunk
ki. Szóval a november egységesen lép fel? Jó,
akkor mi is. &Ouml;sszeálltunk néhányan, és
beszereztünk ezt-azt. Viszketõport. Bûzbombát.
Pálpusztai sajtot. &Eacute;s így tovább. Elõször
a viszketõport vetettük be. A kis zacskókba csomagolt
veszedelmek célpontjai Einvachter, Krokos és Fórizs
voltak. Egy este Einvachternek beszórtuk az ágyát,
Krokosnak a levetett ingét béleltük ki viszketõporral,
Fórizsnak pedig álmában borítottuk a nyakába.
A hatás leírhatatlan volt.
<br><br>
Fórizs álmában szépen belehempergett a porba.
Hamarosan felébredt. Háromszor ment ki zuhanyozni egyetlen
éjszaka alatt, de még másnap is kaparta magát,
mint a bolhás kutya. Krokos nem ment ki zuhanyozni, de reggel, amikor
kezdett rájönni, hogy itt valami nem stimmel, éktelen
haragra gerjedt. Ezt onnan lehetett tudni, hogy amíg reggel takarítottunk,
kivágódott a körletajtó, és Krokos kiordított,
de mint aki megveszett:</P>

<P>- POOOOOOOOOLG&Aacute;&Aacute;&Aacute;&Aacute;&Aacute;&Aacute;&Aacute;&Aacute;&Aacute;R! PAAAAAAAAAAAAAP! AAAAANDR&Aacute;&Aacute;&Aacute;&Aacute;&Aacute;&Aacute;&Aacute;SIIIIIII!</P>

<P>Mindenkiben meghûlt a vér, mindenki megmerevedett és
a hang irányába fordult. Mi pedig Pappal szép, lassan
odaslattyogtunk. Einvachter becsukta mögöttünk az ajtót,
Krokos pedig vallatni kezdett.</P>

<P>- Na! Há e' meg mi, he? Ki szaórta be a Faórizst
paorral?<BR>
- Mi? A Fórizst beszórta valaki? Nahááát...</P>

<P>Nagyon úgy nézett ki, hogy aknavetõs barátunk
ott helyben felrobban. Pedig õ még nem is kapott annyit,
mint Fórizs. Azt már nem tudom, Einvachter hogy nem
érezte meg az "anyagot" a lepedõjén, de
rajta semmi nem látszott. Annál inkább másnap
éjjel. Valaki ugyanis naivan adott egy zacskó viszketõport
Béres Robikának, drága kedvencünknek, aki azt
hazudta, hogy Schmidtet akarja vele beszórni, de valójában
Rácznak továbbította a zacskót. A novemberiek
egy része egybõl Hermann õrnagyhoz akart rohanni a
"bizonyítékkal", de Einvachter jobbat talált
ki, és levitte Koronczai századosnak. A bibi ott volt, hogy
Koronczainak reggel már elmondtam, mit mûveltünk, és
jót mulatott rajta. Ezért Einvachter dühében
fogta a zacskó viszketõport, és beleszórta
az én ágyamba. A meglepetés este érte, ugyanis
Endez észrevette, és kicserélte az én ágynemûmet
az övére. Pech.</P>

<P>A bûzbombák is igen hatásosnak bizonyultak. Megfigyeltük,
hogy Rácz gyakran otthagyja az irodáját, és
elmegy a századraktárba ezért-azért. Ilyenkor
az ajtó nyitva maradt. &Eacute;n pedig voltam olyan galád,
hogy egy bûzfiolát a fõtörzs székének
lábához celluxozzak.
<br><br>
Röviddel ezután le kellett mennem õrségbe, leváltani
valakit, aki megbetegedett. &Uuml;ltünk lent az õrszobán,
dumáltunk, röhögtünk, egyszer csak szólt a
felvezetõ, hogy Endeznek telefonja van. Krokos volt az, a következõ
szöveggel:</P>

<P>- Andrási, há! Mit raktatok be a Rácz irodaájába?</P>

<P>Endez nem tudott semmit, s ezt közölte is. Mire a válasz:</P>

<P>- Andrási! Bászopó'!</P>

<P>Késõbb, amint jöttek a hírek a századszintrõl,
kezdett körvonalazódni, milyen hatása is volt az én
kis bûzfiolámnak. Krokos ült le az "aláaknázott"
székre, ami természetesen azonnal illatozni kezdett. Pár
perc múlva Rácz kiköltözött az összes
munkájával együtt a folyosóra, a novemberiek
meg egy emberként keresték, hogy mi bûzlik. Szétszedték
és kimosták a hûtõt. Kidobták az összes
kaját. Felmostak. Majd felmostak még egyszer. Végigkutatták
az egész emeletet, a bûz forrása után kutatva.
Krokos felmászott a tetõre is, pechünkre megtalálta
az ott érlelõdõ pálpusztai sajtot. Végül
abban maradtak, hogy - na, erre tessék figyelni - a hûtõbõl
szökik a freon, és az bûzlik. Bravó...</P>

<P>Telt-múlt az õrség, Einvachter idõnként
letelefonált az õrszobára, és fenyegetõzött.
Idõnként elküldtük ide-oda. Azt mondta, kijön
az õrtoronyhoz, és beveri a pofámat. Mondtam, hogy
jöjjön. Nem jött. Bajai legalább meg merte ezt tenni
Kiss Rolanddal. Reggel leadtuk az õrséget, elvonultunk
pihenni, de Einvachter már várt bennünket.</P>

<P>- Fõtörzs úr! Fõtörzs úr! - ordított
fel, amint meglátott a körletben - Itt van a Polgár,
fõtörzs úr! - Majd nekem hozzátette: - Ne menjél
sehová, hülye kis pöcs!</P>

<P>Akartam tõle kérdezni, hogy kinek nyomja, de kirohant
a spanjáért. Pár pillanat múlva visszatért,
én addigra már a málhazsákomból pakoltam
kifelé.</P>

<P>- Na, Polgár - reccsent rám - pakold ki a szekrényedet!<BR>
- Miért is? - érdeklõdtem.<BR>
- Na, nem a visszapofázás, hülye kis pöcs! - Ez
volt a szavajárása, a novemberiek nagy részének
szemében ez már a szellemesség netovábbja volt.
- Parancsot kaptál a szobaparancsnoktól, nem?<BR>
- Szarok rá - feleltem egyszerûen, és reméltem,
hogy megérti. Megértette. Jó parancsnokhoz illõen
mindjárt testi fenyítést akart alkalmazni: meglökött.
&Eacute;ppen orrbavágni készültem, amikor belépett
Rácz.<BR>
- Na, mi folyik itt! Einvachter, Polgár, mit csinálnak?<BR>
- Nem pakolja ki a szekrényét, fõtörzs úr!
- nyafogta az õrvezetõ.<BR>
- Nyissa ki a szekrényét, Polgár - utasított
szigorúan Rácz.<BR>
- Nem tehetem - mutattam az ajtóra - valaki berúgta a szekrényajtómat,
be van ragadva.</P>

<P>Einvachter éppen megszólalt volna, de Rácz gyorsabb
volt.</P>

<P>- Einvachter! Hozzon egy csavarhúzót és nyissa
ki!<BR>
- D... de hát... - hüledezett a szobaparancsnok - de hát...<BR>
- Mi van, nem hallotta?!<BR>
- De hát én... én tisztes vagyok... én nem
végezhetek munkát honvéd jelenlétében!
- védekezett erõtlenül.<BR>
- Na, akkor Polgár, maga most kimegy...</P>

<P>Ki is mentem, és jókat röhögtem magamban. Einvachter
jó tíz percet szenvedett az ajtómmal, de legalább
legközelebb nem fogja rugdosni. Addigra már szép
közönség gyûlt össze, a körletben már
Kocsis hadnagy is bent volt, na meg a fél század.</P>

<P>- Polgár! Jöjjön be! - Bementem.<BR>
- Mit keresünk, fõtörzs úr? - tártam
elé készségesen a szekrényt. - Fegyvert? Lõszert? Kábítószert? -
Kotorásztam egy kicsit a fiókban. - Ez jó lesz? -
dugtam elé egy enyhén mocskos zoknit. Rácz elvigyorodott.<BR>
- Menjenek ki! - szólt hátra a többieknek. - Mindenki!
- Einvachter kivételével mindenki kiment. - Maga is, Einvachter!<BR>
- De... de hát én vagyok a szobaparancsnok...<BR>
- Azt mondtam, kifelé! Süket?! - reccsent rá a
fõtörzs, mire Einvachter rémülten kimenekült,
és inkább kint gondolkodott rajta, hogy mi lelhette drága-aranyos
haverját, Rácz fõtörzs urat. Csak Kocsis hadnagy
maradt bent rajtunk kívül, de õ már vörös
volt az elfojtott röhögéstõl.<BR>
- Na, Polgár... - kezdte Rácz - mit tud a sajtról?
- Természetesen arra a sajtra gondolt, amit a háztetõn
találtak.<BR>
- Sajt - feleltem ártatlan képpel - az egy tejtermék.
Nagyon egészséges...<BR>
- Mondja, Polgár, maga hülyének néz engem? -
kérdezte Rácz, de már õ is alig bírta
visszafojtani a röhögést, Kocsis pedig inkább kiment.<BR>
- &Eacute;ééén...?</P>

<P>Az esetbõl persze nem lett semmi. Einvachternek a továbbiakban
kisebb lett az arca, és igen gyakran kellett keresnie eltûnt
ruhadarabjait. Sapkát, zubbonyt, ilyesmiket. Sosem lett meg egy
sem. Hogy mik vannak...</P>

<P>Másnap szert tettünk egy érdekes kis jószágra.
Egy hörcsögre. Hermann õrnagy lehívott engem a
parancsnokiba, mert valami gondja volt a számítógépével.
Miközben a gépet buzeráltam, bejött a titkárnõje,
és valami fehér szõrgomolyagot hozott egy befõttesüvegben.</P>

<P>- Megharapta a kutyát is - mondta az õrnagynak szomorúan.<BR>
- Milyen kutyát? - kérdeztem én.</P>

<P>Erre elõadták a kis szõrgomolyag történetét,
ami nem volt más, mint egy aranyhörcsög, csak épp
akkora dagadt állat volt, mint egy patkány, és egyáltalán
nem is hasonlított az állatkereskedésekben látható
cuki kis hörikre. Tehát ez a jószág itt éldegélt
ezidáig, mint a nyomozórészleg hörcsöge,
amíg valaki ki nem találta, hogy hoz mellé egy nõstény
hörcsögöt. &Aacute;m ez nem tetszett a hörcsögnek,
leharapta az új nõstény lábát, és
hagyta õt elvérezni. Ezzel kimerítette a körlettárs
bántalmazásának bûntettét, ezért
Hermann õrnagy ki akarta õt venni a terráriumból,
némi fenyítés céljából. &Aacute;m
a hörcsög nem tisztelte az arany vállapot sem: jól
beleharapott az elhárítótisztbe, aki el is ejtette
õt. A hörcsög berohant a szekrény alá, és
többé nem akart kijönni. Ekkor valamelyik baromnak az
az ötlete támadt, hogy befúj a szekrény alá
foszforeszkáló festékszóróval, és
akkor majd látja a sötétben a hörcsögöt.
Meg is történt, de ez a dög lenyalta magáról
a Neoluxot, és dekkolt odabent tovább. A szekrény
alól azóta kísérteties fény szûrõdik
ki sötétben, mert persze festékes lett odalent még
a jövõ hét is. Amikor végre megfogták,
visszarakták a terráriumba, és patkánymérget
adtak neki, hogy dögöljön már meg végre. Nem
döglött, viszont a mérget jóízûen
elfogyasztotta. Akkor jutott a titkárnõ eszébe, hogy
elviszi a kis mocskot, és behajítja az õrkutyákhoz,
azok majd jól szétszedik. Eredményképpen vihették
szegény Lordot állatorvoshoz, mert a kis mocsok jól
beletépett az orrába. Ekkor jöttem én, és
elkértem. &Iacute;gy került a hörcsög a 3.Z.-hez,
mintegy végsõ büntetésként. Neve is lett
neki: HKSZ, beosztása pedig: "z. hörcs.", azaz
zászlóalj-hörcsög. Még annyira tellett tõle,
hogy megharapta a hülye Schmidtet, aki mindenáron meg akarta
simogatni. He-he.</P>

<P>Történt egyszer, valamikor ekkoriban, hogy Korcsák
õrnagy áttelefonált az Albából, hogy
menjek át hozzá Szuhaival, mert valami segítségre
volna szüksége. &Aacute;t is tipliztünk. Az új
munkahelye egy szépen berendezett iroda volt, új számítógéppel,
fénymásolóval. Csupa õrnaggyal dolgozott együtt
valami NATO bizottságban. Adott egy csomó papírt nekünk,
és átvitt bennünket a szomszéd szobába.
A feladat az volt, hogy a papírokat másoljuk le a fénymásolón.
Nem értettem, miért kellett ehhez a szomszéd laktanyából
áthívni két embert.</P>

<P>- Azért - magyarázta meg Korcsák õrnagy
- mert ez a barom ott a szomszéd szobában - ezzel a másik
õrnagyra utalt - nem képes felfogni, hogyan mûködik
a másoló.</P>

<P>&Eacute;n meg se lepõdtem, hiszen megszoktam már egyes
tisztek szellemi színvonalát. Azért persze kapisgálta
a faszi, hogy tulajdonképpen szégyellnie kellene magát,
hogy a szomszéd laktanyából kell két sorkatonát
áthívni, hogy megcsinálja azt, amire õ diplomás
katonatiszt létére képtelen. Amikor Korcsák
kiment egy percre, úgy döntött, itt az idõ helyreállítania
a tekintélyét. Odajött hozzánk, ácsorgott
egy kicsit az ajtóban, majd fontoskodva megjegyezte:</P>

<P>- Eh, hm, szóval vigyázzanak, mert hm, az a lámpa
ami abban a gépben van, nagyon erõs, és hmm, szóval
nehogy belenézzenek, mert mondom, veszélyes...</P>

<P>&Ouml;sszenéztünk Szuhaival. Azért ez nem semmi.
Szerencsére a faszi abbahagyta az okoskodást és gyorsan
visszament a helyére.</P>

<P>A novemberieknek ekkor alig volt már tíz-tizenöt
napjuk, s ilyenkor a katona egyre jobban kezdi elengedni magát.
Nem érdeklik a felesleges elõírások és
szabályok, nem dolgozik. Nem patentkodik, nem öltözik
szigorúan a szabályzat szerint. Többféle, költõinek
mondható kifejezés is jellemzi ezt a korszakot katonakörökben,
például:</P>

<CENTER><P><I>"Olyan öreg, hogy nem is orvos jön hozzá,
hanem régész."<BR>
"Olyan öreg, hogy nem fekhet hanyatt, mert beesnének a
szemei."<BR>
"Olyan öreg, hogy próbafekvésre jár a temetõbe."<BR>
"Olyan öreg, hogy már a szar is mankóval jön
ki belõle."</I></P></CENTER>

<P>A mi novemberijeink kétféleképp álltak hozzá
utolsó napjaikhoz. A kisebbik hányad úgy döntött,
az utolsó napokban legyünk normálisak, többen még
bocsánatot is kértek tõlünk korábbi viselkedésükért.
&Iacute;gy például Dosztály, Berkes, és még
néhányan. Mások viszont sokkal agresszívebbek
lettek utolsó napjaikra, úgy gondolván, hogy már
úgysem tudnak velük mit csinálni, ezért szabad
a vásár. Ide fõleg Einvachter, Schmidt és Krokos
tartoztak, de szép számmal akadtak követõik is.
<br><br>
A viszketõporos akció még jobban összefogta a
februáriakat. Többen, akik eddig elkülönültek
a kemény magtól - így a borsodiak csoportja is - látván
merészségünket, mellénk álltak, s ez komoly
hasznot hozott. Volt ugyanis egy-két szép nagyra nõtt
lapaj gyerek köztük, akikkel még Krokos sem mert kikezdeni.
Ezért aknavetõs barátunk egyre inkább egy fogatlan
medvére kezdett hasonlítani. Fenyegetõzött, villogtatta
a szemeit, mint régen, de közel se mert lépni hozzánk.
Egyszerûen a szemébe röhögtünk. Az utolsó
napokban felmentették a Bajai-ügy valamennyi mellékvádlottját,
így õt is, ekkor még nagyobb lett a pofája.
El is kezdte hangoztatni: leszerelés után pár nappal
visszajön, megvár bennünket a városban, és
megvág meg leszúr mindenkit, akivel baja van, de különösen
Endezt, Papot és engem. (A joggyakorlat szerint a leszerelt katona
a leszerelés után még 48 óráig a katonai
igazságszolgáltatás hatáskörébe
tartozik, többek közt épp azért, hogy elejét
vegyék a leszerelés után, a városban történõ
leszámolgatásoknak.)</P>

<P>Idõközben a február és a május kezdett
összehaverkodni. Mint már írtam, öt kopaszunk volt.
Egyikük, egy szakállas srác, Vincze Zsolt nevezetû,
összeszedett néhány partnert szerepjátékozni,
többek közt engem is. Shadowrunt játszottunk, néha
Codexet. Eleinte változó volt a csapat összetétele,
végül kialakult egy többé-kevésbé
stabil szerepjátékos csapat: Endez, Vincze - késõbb,
jellegzetes szakálla miatt a D'Artagnan gúnynév ragadt
rá, majd Bundásszájú lett - és jómagam.
Gyakran játszott velünk egy másik májusi, akit
Tauser Gábornak hívtak, röviden Tau, avagy Tau bácsi,
a csehszlovák mesefilm nyomán. A harmadik kopter Puskás
István névre hallgatott, nagydarab, hallgatag gyerek volt,
õ lett az én írnoksegédem. A másik két
ember nem sok vizet zavart, egyikük hamarosan átkerült
a javítószázadba, másikuk pedig hosszabb egészségügyi
szabadságot kapott.</P>

<P>Részt vettem tisztestanfolyamon. Ez nem más, mint egy
gyorstalpaló tanfolyam, amin elmagyarázzák azokat
az alapvetõ harcászati és egyéb ismereteket,
amitõl valaki tisztes lehet, de ha nem tudja, az sem baj, csillagot
akkor is kap, ha a fene fenét eszik, mert õ van kijelölve
tisztesnek. &Eacute;n is tiszteshelyen voltam, s rajtam kívül
még jó néhányan: Endez, Padre, Törzsök,
Pinky, Speedee, csak hogy néhányat említsek. Azt mindenesetre
érdemes megjegyezni, hogy kiváló kontraszelekciós
érzékkel többnyire a vezetésre leginkább
alkalmatlanokból lett tisztes. Törzsökrõl már
beszéltem, alamuszi, nulla ember volt, Pinky amolyan csendben üldögélõs
fajta, a légynek sem tudna hesst vezényelni, nemhogy egy
rajnak vigyázzt, Speedee állandó önbizalomzavarban
szenvedett - rögeszméje volt, hogy õ egy senki, és
nem ér semmit - azt pedig már meg se merem említeni,
hogy Kiss Roland és Merényi is tisztesek lettek volna, ha
le nem szerelik õket. Míg az olyan született vezetõk,
mint például Pap vagy Andersen közelébe sem szagolhattak
a csillagnak. Nem, mintha bármit is jelentett volna az az egyetlen
csontcsillag az ember vállán: tulajdonképpen semmiféle
hatalommal nem járt, csak plusz ötszáz forint havi zsolddal,
és plusz egy óra kimaradással minden alkalommal.</P>

<P>&Eacute;rdekes dolog volt ez a tisztestanfolyam, pontosan olyan, amilyennek
vártuk. Tulajdonképpen nem másról van szó,
mint hogy igen egyszerû dolgokat úgy rágnak szájba,
hogy azt még a 20 alatti IQ-jú vadparasztok is megértsék.
&Iacute;gy is volt aki nem értette, sebaj. Volt nap, hogy a szolgálati
szabályzat egyetlen pontját három órán
keresztül magyarázták, néhány ember számára
eredménytelenül.
<br><br>
Amikor a fejtágító elkezdõdött, az elsõ
napon én is ott ültem a tiszti tanulóépület
egyik tantermében, és hallgattam Margitai õrmester
izgalmas elõadását a szolgálati szabályzatról,
majd Tóth százados, az õrségszervezõ
tiszt, egy ötven körüli, köpcös, kopaszodó
pasas következett õrparancsnoki ismeretekkel. Az egész
õrparancsnoki blabla elfért egyetlen gépelt oldalon,
õ azonban két hétig magyarázta, de úgy,
hogy nem csak unalmas volt, hanem fárasztó is. A faszi ugyanis
folyamatosan durrogtatta a poénos - mármint az általa
poénosnak vélt - beszólásait. Például:</P>

<P>- Ugye, ismerik azt, amikor a kislánytól megkérdezi
a kisfiú, hogy hazakísérheti-e, és a kislány
aszongya, meg hát, hahahaha, ugye nem ismerték?</P>

<P>Vagy:</P>

<P>- Szóval a laktanyát azt õrizni kell. Tudják,
miért kell õrizni például a telephelyet? Azért,
mert a honvédségnek az nem bolt, hogyha a Gizi néni
az odamegy a traktorral, és visz egy kis benzint, HAHAHAHAHA, ugye
az nem bolt, hahahahaha...</P>

<P>Mondanom sem kell, hamarosan fontos írnoki teendõim akadtak.
Az egész tanfolyam alatt már csak egyszer voltam a tanteremben,
amikor Andrekovics alezredes valami munkát akart adni - a madár!
- erre én a tanfolyamra hivatkozva elhúztam, és ott
hagytam a melót Puskásnak. A tanfolyam résztvevõi
éppen aludtak a padokon, az oktató - hja, Vörös
õrmester - pedig inkább elment kocsmába. A vizsgáig
nem is mentem vissza többet. Az azonban ismét egy érdekes
jelenség volt. Például a vegyvédelmi vizsga,
ahol ugyebár számot kell adni a vegyi- biológiai-
és atomfegyverek elleni védekezésre való felkészültségbõl.
Hogy gyorsan menjen a vizsga, mindenki egy kérdést kapott.
Az elsõ kérdés, amit a VV tiszt az elsõ embernek
feltett, a következõ volt:</P>

<P>- Mondja el a szaringáz összetevõit, a gáz
hatástényezõit...</P>

<P>Miután számos hasonló kérdésre kapott
igen csendes feleletet - na, hát nem vagyunk mi vegyészek!
- morózusan bár, de egyszerûbb kérdésekre
váltott. Például: Melyek az atombomba hatástényezõi? Milyen
részekbõl áll a gázálarc? Csakhogy
a katonák többnyire ezekre sem tudtak felelni. Végül
már egészen egyszerû, hülye gyerekeknek való
kérdéseket tett fel, például hogy miért
nem szabad belélegezni a mérges gázokat, de volt,
aki még erre sem tudott mit mondani! Egy aranyköpés:</P>

<P>- Mondjon egy tömegpusztító fegyvert! Mindegy, milyet!<BR>
- &Ouml;öö... Géppuska!</P>

<P>A fõhadnagy fáradt arcán hirtelen lila foltok jelentek
meg, de még idõben elvonszolták a gyereket, nehogy
kibelezze. Késõbb betett még szegénynek a gázriadó-gyakorlat,
amelynek keretében a gázálarcot elvileg 3 másodperc
alatt kell elõvenni és felvenni. Nekem például
több, mint fél percbe telt, míg az 1-es méretû
maszkba beleszuszakoltam a 4-es méretû fejemet. Ezt meg is
beszéltük a fõhadnaggyal.</P>

<P>- Katona, maga ott, jobb oldalt. Maga túllépte a normaidõt!<BR>
- Mmmphfffggghhh... mmmpf!<BR>
- Mit mond?<BR>
- Mmmmpff... RECCS! - ez a gázálarc volt - Jelentem, ez a
gázálarc kicsi volt, most pedig már selejt is!<BR>
- Barom!</P>

<P>De csak letelt ez a hülye tisztestanfolyam, és ismét
nyugtunk lehetett. Rácz és a novemberiek hamarosan eltûnnek,
miénk lesz a laktanya! Rácz még megajándékozott
engem egy hétvégi dupla csellóval - szombat, vasárnap
- de nem sajnáltam tõle, ennyi öröme legyen. Letettük
a tisztesvizsgát, többen az õrparancsnokit is, de Koronczai
százados szólt, hogy nekem csak felvezetõit adjanak,
ne kelljen folyton õrségbe mennem, mert akkor nincs írnok.
&Iacute;gy lettem felvezetõ. Sebaj, az is jó, annak se kell
a toronyban rohadni, mert azt utáltam a legjobban, még a
csellónál is jobban. </P>

<P>Akkoriban egy kis incidens történt a februáriak körében.
Pizzát rendeltünk Pappal, és kimentünk a laktanya
kapujához átvenni. A pizza még nem jött, elüldögéltünk
hát a kapusokkal, dumáltunk, röhögcséltünk.
Egyszer csak jött Törzsök barátunk. Ment kimaradásra.
Na de hogy? Ezt a szerkót képzeljétek el: magas
talpú "holdjárócipõ", szûk,
fekete selyemnaci, fehér ingecske, apró kis hátizsákocska,
akkurátusan összefogott vállszíjakkal a mellkason,
s mindehhez egy piperkõc arckifejezés. Az rítt le
róla, hogy tetszeni akar Latyaknak. Meg is jegyeztük neki:</P>

<P>- Anyám, te meg hogy nézel ki?<BR>
- Mi van? - fordult hátra?<BR>
- &Uacute;gy nézel ki, mint egy rossz buzi!<BR>
- Micsoda? Mi van? Mi? Hm... jól van... jól van...
- bólogatott sértett képpel, és elment.</P>

<P>Mindez úgy fél öt felé történt,
a kimaradás pedig este tízig tart. Negyed tizenegy felé,
már a takarodóra készülve, éppen a fogkefét
raktam vissza a pohárba, amikor Törzsök belibbent az M3-ba,
és egyenesen nekem támadt:</P>

<P>- Ki a buzi? Mi? Na mondjad, ki?<BR>
- Mi van? - érdeklõdtem, mert én már el
is felejtettem, hogy beszóltunk neki délután.<BR>
- Na mondjad, ki a buzi?! - visította fejhangon, és meglökött.
Hála a kincstári gumipapucsnak, ami rajtam volt, igen nagyot
zakóztam. - Ki a buzi? - visította ismét, és
megint fellökött. Nekem meg elegem lett, felugrottam, és
bepancsoltam neki egy nagyot.<BR>
- Te vagy a buzi, bazmeg! - adtam neki leckét üvöltésbõl,
és mivel megint fel akart lökni, megint szájonvágtam.
Berohant az alegység-ügyeletes, Szuhai és elrángatta,
mielõtt még néhányat zúztam volna rá.<BR>
Mit gondoltok, mi lett az ügy vége? &Otilde; napokig bizonygatta,
hogy nagyon megvert. Igaz, egy darabig csak nehezen tudott enni, és
akkor is csak szívószállal. &Eacute;s néha
megjegyezte, hogy az erkölcsi gyõzelem az övé.
Mert õ igényesen is fel tud öltözni, nem úgy,
mint én! Ezt a baromállatot.</P>

<P>A novemberiek utolsó három napja a kölcsönös
utálat jegyében folyt. Krokos váltig fenyegetõzött,
hogy mindenkit kinyír. Einvachteréken hirtelen kitört
a patentség, lépten-nyomon ellenõrizgették,
nincs-e valakinek gumizva vagy feketére bokszolva a bakancsa. Nem
sokra mentek vele, mert magasról nem érdekelt senkit. Krokoson
azonban el kellett gondolkodni. Mint már említettem, Krokos
nem volt normális, valóban képes lett volna gyilkolni.
Ezért intézkedtünk az ügyben. Elõször
is leírtuk az összes adatait, nevét, címét,
lemásoltuk a fényképét, és egy kimaradáson
elvittük a rendõrségre. Azután jeleztük
Hermann õrnagynak, hogy Krokos barátunk nem fér a
bõrébe, ezért õ is értesítette
a rendõrséget, hogy figyeljenek oda, ha ez az alak feltûnik
a városban augusztus 6., a leszerelés napja után.
Tau is meghallotta, mi van, ezért felajánlotta, hogy megadja
egy helyi haverja nevét és telefonszámát, aki
bérveréssel foglalkozik, de nekünk olcsón megszámítaná.</P>

<P>Krokos is hallotta innen-onnan, hogy jártunk a rendõrségen,
meg Hermann õrnagynál, de amikor saját szemével
látta, hogy Tau átadja nekem a telefonszámot
- mellesleg nem is azt adta át, hanem egy másik haverjáét,
akit megkért, hogy hívjak fel - kezdett elgondolkodni, érdemes-e
kötözködni velünk. Végül pedig Andrekovics
alezredes fülébe is eljutott a hír. Azonnal berendelte
Krokost az irodájába. Minden szavát hallani lehetett,
mivel az ajtó nyitva volt. Tömören szólva, elmagyarázta
az aknavetõsnek, hogy ne szórakozzon. Mire Krokos felháborodottan
reklamált:</P>

<P>- Na de alezredes úr! Nekik mindent láhet, há!
Beszórnak minket viszketõpaorral? Mink meg nem csenálhatunk
semmit, me' jön a Hermann õrnagy? Há' e' nem igazság!</P>

<P>Ennyit a gyerek szellemi színvonaláról. &Uacute;gy
gondolta, ha nekünk szabad viszketõport szórni, akkor
neki is biztosan szabad összevissza késelgetni, elvégre
az ugyanaz a kategória. Andrej pedig jól elmagyarázta
neki, hogy nem lehet. A rövid néhány perces raport erõsen
megviselte a borsodi idegeit: aznap éjjel, álmában
arról beszélt, hogy õt felnyomták, sûrûn
emlegetve Hermann õrnagy nevét.</P>

<P>Volt egy utolsó meglepetésünk volt a novemberieknek.
Elterjesztettük a rémhírt, hogy a leszereléskor
elvonulókat az elsõ zászlóalj háromemeletes
épületének tetejérõl vizes lufikkal fogjuk
megdobálni. A rémhírlánc kiválóan
mûködött, olyannyira, hogy a hír még más
zászlóaljakhoz is eljutott, persze a megfelelõ kiszínezéssel,
így például volt, ahol köveket, volt, ahol kutyaszart
emlegettek. Lényeg, hogy a leszerelés napján a novemberiek
nagy része igen sanda pillantásokkal méregette az
egyébként néptelen tetõt, s igyekezett nagy
ívben kikerülni az épületet. Egyébiránt
a novemberiek nagyon igénytelenül viselkedtek. Nem énekeltek,
nem úgy örültek a leszerelésnek, mint az augusztusiak
egykor, hanem trágárságokat ordítoztak és
törtek-zúztak, leverték a lámpákat, kukákat
borogattak fel. De végül csak elmentek, és öreg
lett a február!</P>

<hr noshade>

<p align="center"><B><A HREF="mainmenu.htm">Vissza a fõmenübe</A></B></p><br>

</font>
</td></tr>
</table>
</center>
</BODY>
</HTML>
