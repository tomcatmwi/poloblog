<!DOCTYPE HTML PUBLIC "-//W3C//DTD HTML 3.2//EN">
<HTML>
<HEAD>
   <TITLE>Székesfehérvár</TITLE>
   <META NAME="Author" CONTENT="Tomcat">
</HEAD>

<body vlink="#dddddd" alink="#C0FFC0" bgcolor="#000000" link="#ffffff" background="backgrnd.jpg" text="#eeeeee">

<center>
<table width=540>
<tr><td>
<font face="verdana, sans-serif, arial" size=-1>


<p align="center">
<font size=+2>
<B>Székesfehérvár</B>
</font>
</p>

<hr noshade>

<P>Székesfehérvár szép kis város. Kevesen
tudják, de ez világ tíz legdinamikusabban fejlõdõ
városának egyike. Van itt minden: IBM gyártól
kezdve pizzériáig, templomtól kezdve laktanyáig.
Engem fõleg ez utóbbi érintett.</P>

<P>Két laktanya is akad Fehérvárott. Az egyik az Alba
Regia laktanya, vasárnapi nevén a Magyar Honvédség
Szárazföldi Vezérkari Központja, röviden azonban
csak "Alba". A másik a 43. Nagysándor József
Híradóezred laktanyája, röviden: a "Nagysanyi".
Az Alba és a Nagysanyi egymással szemben, egy keskeny út
két oldalán helyezkedik el, kapuik majdhogynem szemben vannak
egymással. A két laktanya közt a legszembetûnõbb
különbség, hogy az Alba tiszta, rendezett, ápolt,
elvégre mégiscsak egy vezérkari központ, a Nagysanyi
pedig egy végletekig lepusztult, rozzant istálló,
kidûlt-bedûlt épületekkel és rongyos, fáradt
katonákkal. Parancsnoka Kalicz Tibor ezredes. Nos, ide érkezett
meg jókedvû társaságunk, amely mindjárt
nem lett olyan jókedvû. Az egész hely egyszerûen
- nyomasztó volt. Szürke, koszos, a vakolat lehullott az épületekrõl,
más épületek összedõltek és úgy
is hagyták õket.<BR>
Lekászálódtunk a buszról, és ott ácsorogtunk
valami kis betonplaccon. Hamarosan bevezettek bennünket egy épületbe,
ahol többek között egy könyvtár is volt. Ennek
megörültem: itt is lesz mit olvasgatni. Sokat azonban nem töprenghettem
ezen, mert betereltek bennünket egy öreg alezredes elé.
Andrekovics - olvashattam a névtábláján. Andrekovics
alezredes felvette az adatainkat, felírta a szakmánkat. Késõbb
egy tizedes jött, és nyolcadmagammal elvitt.</P>

<P>- A 31/A századba kerültök - közölte. Majd
kis gondolkodás után hozzátette: - Beszoptatok...</P>

<P>Ahogy a laktanyát elnéztem, ez nem is volt kérdéses.
Végigvonultunk rajta, egészen a végéig. Háromemeletes,
barakkszerû épületek elõtt haladtunk el, mindegyik
ablakban öreg katonák lógtak - novemberiek, augusztusiak
- és kórusban ordítoztak:</P>

<P>- Ide tegyétek! Ide tegyéééteeek!<BR>
- Beszoptatok, bikáááák!<BR>
- Végetek! Megdöglötök!</P>

<P>De nem ide mentünk be. Egy aránylag kultúráltnak
kinézõ panelépület felé vezetett az utunk.
Már épp kezdtem volna megörülni, hogy a legjobb
állapotban levõ épületbe kerülök -
ám ekkor bementünk...<BR>
Mit mondjak? Mint egy iskolaépület. Tényleg ez jutott
eszembe elõször. Egy sötét folyosó, hosszú,
széles, gumipadlóval, róla tanterem nagyságú
helyiségek nyíltak. A folyosó végén
rács, mint egy börtönben, s egy kopott, összefirkált
alegység-ügyeletesi asztal. Csöpögõ vízcsövek
a mennyezeten. Mellesleg a mennyezet is repedezett volt. Ez volt hát
a "harmincegy aladár" század szintje. S hozzá
egy rakás öreg katona, akik kórusban ordítoztak
mindenféle trágárságot és fenyegetõztek,
mint a börtönben. A tizedes megmutatta nekünk a körletünket,
egy igen-igen lepusztult, toldozott-foldozott szobát, néhány
rozzant vasággyal és szekrénnyel kibélelve.<BR>
Anyám! Hová kerültem? &Eacute;s kikkel? Három
embert ismertem: Drogost, aki úgy látszott, itt is körlettársam
lesz, a dagadt, szemüveges Pinke Zolit, Pinkit, aki szintén
9/3-as volt Szombathelyen, és Kapcsos Jánost, másik
szombathelyi századtársamat. Az egész század,
az öregekkel együtt, alig állt harmincöt emberbõl,
s a zászlóalj egy másik, még kisebb századdal
- ez volt a 32/B, a földszinti század, úgy huszonhét
emberrel - alkotta a 3. zászlóaljat. Az ezred maga pedig
körülbelül 200 fõt számlált.<BR>
Szinte még le sem rakhattuk a cuccunkat, ordítás hallatszott
a folyosóról:</P>

<P>- Februári állomány, folyosón sorakozó!</P>

<P>Mentünk is, ahogyan azt kell, még kimenõruhában.
Felsorakoztattak bennünket a folyosó ráccsal átellenes
végén, ahol egy üvegajtó mögötti rövid
folyosószakaszról a tisztek irodái nyíltak.
Kisvártatva elõ is jött egy százados és
egy fõtörzsõrmester. A százados röviden
bemutatkozott: õ Takács Tibor százados, a századparancsnok,
a többit majd a fõtörzs úr elmondja a klubszobában,
és elment. Minket pedig a fõtörzs beterelt a klubszobába,
ami egyébként két egybenyíló üres
terem volt, benne egy rozzant pingpongasztallal és egy haldokló
televízióval.</P>

<P>- Rácz Ernõ fõtörzsõrmester vagyok...</P>

<P>&Eacute;s elmondta, hogy õ a Rácz fõtörzs,
a szolgálatvezetõ. Nagyon barátságosnak látszott.
Mindenkit végigkérdezett, hogy kicsoda, micsoda, honnan jött
és miért. Elmondtuk. Ennyi. Azután - már estefelé
járt az idõ - a tisztek hazamentek, és mi ott maradtunk
az öregekkel. Nem is tartott sokáig a nyugalom.</P>

<P>- Februári állomány, folyosón takarításhoz
sorakozó!</P>

<P>&Eacute;s mi sorakoztunk. Seprûvel, lapáttal, felmosóronggyal.
Az augusztusiak kiszórtak egy egész doboz Ultrát a
folyosóra, ebbõl lett egy jó térdig érõ
habréteg, és ezt kellett felszednünk ronggyal.Azután
ugyanezt az M3-ban, azaz a vizesblokkban. Lesikálni a mosdókat,
kipucolni a slozikat. Tipikus kopaszfeladatok. Közben folyamatosan
utasítgattak bennünket. Nem igazán zavart. Addig is
utasítgattak már felesleges dolgokra, hozzászoktam
már. Végül is ez nem volt komoly szívatás,
mindannyian elfogadtuk rendjén valónak, és tudtuk,
hogy ha megjönnek a májusiak, a mi kopaszaink, mi ugyanígy
felultrázzuk nekik a hosszú pályát, és
õk is majd az utánuk következõknek.<BR>
A takarítás után névsorolvasást tartottak.
Nevét hallva mindenkinek teli tüdõbõl kellett
ordítania: "Parancs!" Persze a legtöbben nem
mertek ordítani. Az augusztusiaknak ez nem tetszett.</P>

<P>- Kapcsos János honvéd!<BR>
- Parancs - szólt egy elhaló hang.<BR>
- Nem hallom! Hangosabban, kopasz!<BR>
- Parancs - szólt valamivel hangosabban.<BR>
- Mi az, fél tüdõd van? Ordíts! - biztatta
a tizedes, mire Kapcsi úgy-ahogy kiáltott is egyet. Eleresztették.<BR>
- Kiss Roland!<BR>
- Parancs...<BR>
- HANGOSABBAN!!</P>

<P>&Eacute;s ez így ment tovább. Senkinek sem volt igazán
jó hangja. Egy augusztusi sorban elénk állt, és
fülét egészen a szánk elé dugva hallgatta
az "egytüdejû kopaszok" suttogását.
&Eacute;n a sor legvégén álltam. Odaért hozzám
is, elém dugta a fülét, és így szólt:</P>

<P>- Na, Polgár! Halljam, te hogy üvöltesz!</P>

<P>Nem akartam elkeseríteni. Igaz, azt õ nem tudhatta, hogy
egyszer, egy haditechnikai bemutatón egy amerikai haditengerész
õrmester megtanított ordítani úgy, ahogyan
azt nekik az altiszti tanfolyamon oktatják. Ez egy speciális
toroktágító technika, arra szolgál, hogy a
kiáltás hallható legyen még a helikopterek
zajában és géppuskatûzben is. Nos, ezt a hangot
vettem elõ.</P>

<P>- PAAAAAAAAAARAAAAAAAAAAAAAAAAAANCS!!!!</P>

<P>Döbbent csend.<BR>
A tizedest leszedték a szemközti falról. Ujjával
turkált a fülében, és csúnyán nézett
rám.</P>

<P>- Te meg mit ordítasz így?! - förmedt rám.
Vállat vontam.<BR>
- Jó a tüdõm - feleltem.</P>

<P>Elzavart engem is a körletbe. &Eacute;rdekes, késõbb
nem kellett ordítanunk soha többé.</P>

<P>A sok negatív élmény után kellemes meglepetések
is értek. Például a kaja terén. Arra már
nem emlékszem, hogy az elsõ vacsora mi volt, csak arra, hogy
kifejezetten jó volt. &Eacute;s késõbb is általában
jól fõztek. Azután: volt meleg víz, és
<I>mindig </I>volt. Legvégül pedig: a cuccaink befértek
a szekrénybe. Egyszerû dolgok ezek, de egy katonának
nincs fontosabb a világon ezeknél az egyszerû dolgoknál.<BR>
Este az ágyon feküdtem, és bámultam magam elé.
Nem egészen értettem, hogy kerültem én ide. Sejtettem,
hogy ezzel nem vagyok egyedül. Mindenki megmakkant fejjel hevert az
ágyán vagy ült egy stokin, kivéve egy Kiss Roland
nevû kopaszt, akinek felettébb harsány volt a hangulata.
Vigyorgott, mint a vadalma, jópofizott, nagymenõzött,
és rendszeresen hátbaveregette egyikünket, akit nyilván
már korábbról ismert, s ilyenkor mindig megkérdezte:</P>

<P>- Igaz, Sajtburger barátom?</P>

<P>Vagy néha:</P>

<P>- Adj egy pacsit, Sajtburger!</P>

<P>Sajtburger vékony, szemüveges srác volt, András
Gábornak hívták, de ez mellékes. Néha
unottan válaszolt:</P>

<P>- Persze, Borg, persze, persze.</P>

<P>Ez az egyoldalú párbeszéd egy idõ után
kezdte untatni Kiss Roland barátunkat, ekkor Drogost szemelte ki
magának, akit egyébként rövidesen átkereszteltünk Speedee-nek,
és ez rajta is ragadt leszerelésig. Komoly pofával
magyarázta neki, hogy õ bizony nagy cyberpunk, mert õ
bizony nem mást csinál, mint graffitizik! Azután azt
magyarázta, hogy ez de jó, és õ mekkora nagymenõ.
Kissé nagyon nagyképûnek tûnt. Elõadta,
hogy kétmillióért festett valamit a Duna Plazában,
azután azt, hogy az eredeti szakmája biztonsági õr,
és mutogatott egy régi, apró sebhelyet az oldalán,
bizonygatva, hogy ez egy pisztolygolyó nyoma. Az egész heg
vagy körömnyi lehetett, talán légpuskának
lehet ilyen kis nyoma, de az sem olyan heget hagy, mint egy vakbélmûtét...
Azután visszatért arra, hogy õ egy KURVA NAGY
graffitis dude, a PNC (egy menõ pesti graffitibanda) tagja,
és különben is, õ mûvész. Kezdtem
nehezen viselni a stílusát, és közbeszóltam:</P>

<P>- &Eacute;s ebbõl meg lehet élni?</P>

<P>Kiss Roland dühödten megpördült.</P>

<P>- Figyeljél, apukám! A beszélgetés nem arra
folyik! VELE - mutatott Speedee-re - beszélgetek, és
nem veled! Leszel szíves nem beleszólni, fõleg
ha azt se tudod, mi az a <I>troáf.</I></P>

<P>Valóban nem tudtam. Késõbb kiderült, hogy
a <I>throwup</I>, a pillanatok alatt elkészülõ gyorsgraffiti
akart lenni ez a szó. Mindenesetre megmagyaráztam neki, ki
a madár kettõnk közül.</P>

<P>- Ja, látom, ismét egy nagyképû <I>toy </I>fasszal
kerültem egy körletbe. </P>

<P>A <I>toy </I>nagyjából a <I>lamer </I>megfelelõje
a graffitis szlengben. Erre nem mondott semmit, de látszott, hogy
nem leszünk barátok. Nem mintha ez lett volna minden vágyam.<BR>
A többiek csak feküdtek az ágyon, és hallgattak.
Kissé befordultnak látszottak. Persze senki nem volt olyan
nagyképû, mint ez a Kiss Roland. A mellettem levõ ágyon
egy Béres Attila nevû srác feküdt, késõbb
a Padre név ragadt rajta, bár nem tudom, miért. Fölöttem
egy hallgatag gyerek, Kiss Rolandék Andersennek nevezték.
Egyébiránt Nyuli György volt a neve, ezen a szobaparancsnokunk,
Kácsándi Lajos tizedes jót röhögött,
amikor meghallotta. Kácsándi primitív, néha
kissé bunkó szõke gyerek volt, hat általánost
végzett, szakmája szerint ruhavasaló segédmunkás,
ráadásul sánta, D kategóriás, és
alig hatvan kiló. Egy magas, fekete hajú gyerek is akadt
a körletben, név szerint Törzsök Nándor. Speedee-t,
azaz Szalay Gergelyt már ismertem, így a vékony, kerek
szemüveges, hosszú orrú Kapcsos Jánost is, Kapcsit.
Pinky egy másik körletbe került, egyetlen kopaszként
az öregek között. Végül lakott velünk egy
vörös hajú, szeplõs, állandóan vigyorgó
gyerek: Béres Róbert, aki Dragosnak nevezte el
magát.<BR>
<BR>
Másnap este, miután kaptunk gyakorlóruhát,
kitelepülésre mentünk. A kitelepülés a zászlóalj
szokásos havi kisgyakorlata volt. A lerobbant híradókocsikat
kivontatták a telephelyrõl, felállították
õket alig ötven méterrel arrébb, egy kis füves
területen, és három napig ott álltak. Rádiózni
persze sohasem rádióztak, elvégre az drága.
Az egész gyakorlat abból állt, hogy a sorállomány
felállította a kocsik tíz-tizenöt méteres
antennáit, és ezután mindenféle haszontalansággal
foglalkoztak: kaszálták a füvet, irtották a bozótot.
Egyébként a honvédségnél csak ez megy:
kapás-kaszás parasztmunkák, éjjel-nappal, minden
cél és értelem nélkül. Persze látszólag
van cél, az, hogy a laktanyát ne verje fel a gyom. &Eacute;s
miért van a laktanya? Hogy a katonáknak, akik a gyomot
irtják, legyen hol aludniok. Ismét bebizonyosodott, hogy
az õr a kapuban jól végzi munkáját.<BR>
A mi elsõ kitelepülésünk egyben az augusztusiak
utolsó kitelepülése is volt. &Otilde;k ugyanis alig
három héttel késõbb leszereltek. Igaz, mi nem
sokat tudtunk csinálni, nem képeztek még ki bennünket.
Csak ültünk és bámultunk. Az augusztusiak összevissza
hülyéskedtek, dobálták a sisakjaikat, örültek
a közeli leszerelésnek. A novemberiek a híradókocsikban
melegedtek, mert április elején még hûvös
volt így, este nyolc óra felé. Mi pedig ültünk
a füvön és néztünk magunk elé. Néha
beszélgettünk, mindenki azzal, akit ismert. &Uacute;gy látszott,
Sajtburger, Kiss Roland és Andersen században lehettek Tapolcán.
Késõbb kiderült, hogy nem, Sajtburger még a civil
életbõl ismerte Kiss Rolandot. Drogos valahol eltûnt,
Pinky meg nem volt egy beszédes fajta. Béres Robi elmondta,
hogy õ cigány. Egyáltalán nem látszott
cigánynak a tejbetök képével és a vörös
hajával. &Aacute;llítása szerint albínó
volt.<BR>
A kitelepülésnek este kilenckor lett vége. Egy fiatal,
molett õrmesternõ - Margitai Gyöngyinek hívták
- vezetésével elindultunk vissza a századszintre.
Alig jutottunk félútig, a mellettem haladó öreg
katona megszólalt:</P>

<P>- Ajajj! Ott áll a Korcsák az épület
ajtajában!</P>

<P>Egy szemüveges, bajuszos, jól megtermett századosra
mutatott. Kérdeztem tõle, ki ez a Korcsák.</P>

<P>- Az? Az egy geci. A zászlóalj-törzsfõnök.
Majd megismeritek.</P>

<P>Korcsák százados megállította a századot,
és megkérdezte az õrmesternõt:</P>

<P>- Hová mennek?<BR>
- Jelentem fel, a századszintre!<BR>
- Ki mondta, hogy vége a gyakorlatnak?<BR>
- Hát, jelentem... kilenc óra van...<BR>
- Akkor maguk most szépen visszamennek a kitelepülési
helyre, és akkor fejezõdik be a gyakorlat, ha én azt
mondom!</P>

<P>Ezzel a témát le is zárta, mi pedig további
egy órát fagyoskodtunk a híradókocsik között.</P>

<P>Az elkövetkezendõ pár napban kezdett összerázódni
a kopaszkörlet. Takarítottuk a szintet, ástunk árkot,
kaszáltunk füvet. A napok nagyjából ugyanúgy
zajlottak, mint Szombathelyen, leszámítva, hogy reggel nem
biztosítottak idõt a tisztálkodásra, csak a
takarításra. Az augusztusiak nem szemétkedtek velünk
sokat, persze azt sem mondhatnám, hogy rendesek voltak. Utasítgattak
mindenkit, lépten-nyomon cigarettát követeltek. Rácz
fõtörzsrõl kiderült, hogy nem is olyan rendes ember,
mint amilyennek elõször mutatta magát. Az elsõ
ebéd után, amit a Nagysándor laktanyában kaptunk,
bementem a kantinba. Ezért behívott az irodájába,
és irtózatosan lebaszott. Hogy mit képzelek én,
hogy az alegység-ügyeletes engedélye nélkül
bemegyek a kantinba, és így tovább. Fenyítést
emlegetett, fogdát, több hónapos helybetopit. Fapofával
vettem tudomásul, ahogyan azt katonáéknál kell,
de mindenesetre felírtam magamnak, hogy ez a Rácz szereti
cseszegetni a kopaszokat.<BR>
A kistársaimról is kiderült ez-az. Törzsök
például irodalomtanárnak készült. Kissé
érdekes gondolatvilágú gyerek volt, úgy is
mondhatnám, hogy alattomos típus, kissé elkényeztetett.
Egyébként CNC esztergályos. Sajtburger, aki jobban
szerette, ha Endeznek nevezik, pesti graffitis gyerek volt, a GRS nevû
graffitibanda és a Jamboz nevû rapzenekar tagja. Egyéves
kisgyereket hagyott otthon, és nagyon el volt keseredve e fölött.
Kiss Roland továbbra is mindennap elmondta, hogy õ az underground
fejedelme. Béres Robi csendesen megjegyzett ezt-azt a pesti kapcsolatairól: õ
amolyan maffiózós gyerek a Ráday utcából.
Azt mondta, biztonsági õr, fegyvere is van, és ezt
el is hittük, mert elég kigyúrt gyerek volt, és
nem dicsekedett folyton. Andersen szintén rapper volt, hamarosan
együtt írtak gúnydalt Endezzel a laktanyáról
és fõleg Korcsák századosról. Andersenrõl
kiderült, hogy igen mûvelt gyerek, jó humorral. Béres
Atti, Kapcsi és Pinki eleinte versenyt hallgattak, de Padre hamarosan
felhagyott ezzel. &Otilde; Kazincbarcikáról jött. Kácsándi
tizedes pedig egyszerûen nemigen állt szóba velünk.</P>

<P>Megérkezésünk után az elsõ héten
megkezdõdött a híradókiképzésünk.
&Eacute;n R-414 rádiórelé-állomásra
kerültem. <BR>
Az elsõ napon fegyelmezetten sorakoztunk a tantermi épület
- az úgynevezett tiszti tanuló - elõtt. Azt hittük,
ez is olyan lelkiismeretes kiképzés lesz, mint Szombathelyen.
&Aacute;m egy fenét. Az elsõ napon két tiszthelyettes
magyarázott ezt-azt: Bekovics Ferenc õrmester, egy mindössze
tizenkilenc éves, szõke gyerek, és Csõszi Ferenc
fõtörzsõrmester, egy egészen egyéni humorú,
fiatal ember. Elõadás közben beszólásokat
engedett el, gyakran már azzal is megnevettette a hallgatóságot,
ahogyan hangsúlyozott. Ilyenkor komoly képpel elhallgatott,
megvárta amíg eláll a nevetés, síri
csend lesz, majd megkérdezte:</P>

<P>- Ugyan mi ilyen vicces ezen, katona urak...</P>

<P>Erre persze megint kitört a röhögés, amire õ
rosszallóan csóválta a fejét és cöcögött.<BR>
Az elsõ napon tantermi foglalkozások keretében megtanultuk,
mi az az életvédelmi berendezés, hogyan biztosítják
az érintésvédelmet a híradókocsikban,
illetve mibõl áll egy ilyen kocsi. Hatalmas rádiómonstrumokat
kapcsolgattunk, persze csak a hecc kedvéért, mert mûködni
semmi sem mûködött. Másnap Vörös Sándor
õrmester, egy másik fiatal tiszthelyettes, nagy pocakkal,
kopaszodó fejbúbbal és hegyes bajusszal, elvitt bennünket
a telephelyre, gyakorlati oktatásra. Ez a gyakorlati oktatás
abból állt, hogy õ bent ült a híradókocsiban,
keresztrejtvényt fejtett, mi pedig a kocsi tetején heverésztünk
és Morbidot olvastunk. Másnap egy klubszobában folyt
a tanulás, ahol tévénézés és
billiárd volt a részfoglalkozások tárgya. Azután
eljött a hétvége, és a kopaszokat hazaengedték,
így engem is.</P>

<P>Odahaza elõvett a szombathelyi térdfájásom.<BR>
Amióta azokat a hülye betontalpfákat emelgettük
az egervölgyi lõtéren, rendszeresen fájt a térdem,
fõleg ha lépcsõt másztam. Szombathelyen ez
különösen kellemetlen volt, lévén századszintünk
a harmadik emeleten, Fehérváron azonban csak az elsõn
laktunk, ott nem zavart annyira. Fogtam magam hát, és elmentem
a Honvéd kórházba, a KK-ba, ahogyan a laktanyákban
ismerik (Katonai Kórház). Alig egy sarokra lakom tõle.
Ott egy orvos megvizsgált, majd kijelentette, hogy ultrahangozni
kell a térdemet, de nem tudja, mikor lesz szabad a gép, ezért
ad két hét egészségügyi szabadságot,
hogy ne legyen gond azzal, hogy nem tudok kiszabadulni a laktanyából.
Hétfõtõl volt érvényes a papírom,
felhívtam hát a laktanyát, az ütit, hogy mitévõ
legyek: menjek-e vissza vasárnap éjfélre, majd hétfõn
jöjjek haza megint. Azt mondta, menjek vissza. Persze ez várható
volt. Rácz persze jól lecseszett ezért is, hogy hogy
merek én az õ engedélye nélkül orvoshoz
menni, továbbá elmondta, hogy utálja az ilyen kummantós
alakokat, de nem tudott mit tenni az orvos százados pecsétes
papírja ellen: el kellett engednie. A hétfõn kezdõdõ
eü. szabimat így szerdán már meg is kezdhettem...</P>

<P>Nem ártott már egy kis pihenés. Persze egyszer
ennek is vége lett. Mehettem vissza Fészkesszemétvárra.
Persze az alapkiképzésrõl lemaradtam, de nem vesztettem
vele semmit. Vörös õrmester jó kiképzõ
volt, nem piszkálta feleslegesen az embereket. Még megterhelte
volna az agyukat. Még mindig a kopaszkörletben laktunk, az
augusztusiak leszereléséig mintegy nyolc-kilenc nap volt
hátra. Ekkor már így szólt reggelente az ébresztõ:</P>

<P><I>- Jó reggelt, honvédek, vége van az éjnek,
nyolc napra ébredtek az augusztusi vének! &Ouml;regeknek
jó reggelt, kopaszoknak ébresztõ, fel!</I></P>

<P>Amint az várható volt, a társaság még
jobban összerázódott, amíg én távol
voltam. Megtudtam, hogy hamarosan Padre lesz a századírnok,
én pedig Törzsökkel és egy novemberivel, Szuhai
nevezetûvel zászlóalj-írnok. Akkor még
úgy volt, hogy Törzsök lesz a fõnök, mi pedig
a segédei.<BR>
A kiképzés végeztével a kopaszok jó
életének is hamarosan vége szakadt. Addig minden hétvégén
hazaeresztettek bennünket, szolgálatot nem adtunk, kivéve
egyet: a HKSZ-t, azaz a harckészültségi szolgálatot.
A HKSZ késõbb a század mumusa lett. A havi
vezénylésben zöld kereszt jelölte, ha valaki az
adott napon HKSZ-ben volt, ezért a zöld kereszt is hamarosan
szimbólummá lett. Mi is volt ez a HKSZ? A szolgálat
lényege az volt, hogy az ember nem csinált semmit, élte
világát, de ha netán aznap kitört volna a háború,
neki kellett volna lemennie leváltania az éppen szolgálatban
levõ õrséget. Azaz az egész szolgálat
arról szólt, hogy az ember nem mehetett se kimaradásra,
se hétvégi eltávozásra, csak ült bent
a laktanyában, és nézte a plafont. Be lehetett golyózni
tõle. Ráadásul a mi aprócska zászlóaljunknak
minden áldott nap 25 embert kellett HKSZ-re biztosítania,
míg más, valamivel nagyobb zászlóaljak 3-4
embert adtak. Mondanom sem kell, a zöld keresztet hamarosan úgy
utáltuk, hogy még a Flóraszeptet is nagy ívben
kikerültük.</P>

<P>Nekem, mint zászlóalj-írnoknak feladatom lett egy
számítógép felügyelete. Akkor még
két augusztusi volt az írnok, egy Csurgó nevû
szemüveges gyerek a 32/B századból, és egy Florovics
nevezetû tizedes a miénkbõl. Csurgó mutatta
meg elõször a gépet, amin dolgoznom kell majd.</P>

<P>- &Ouml;öö, szóval a gép egy kicsit régi,
de nem kell tõle megijedni - vezette fel a dolgot, mielõtt
megmutatta volna az írnoki irodát. - Egy XT, EGA monitorral.
Ismered az XT-ket?</P>

<P>Mondtam, hogy ismerem, és nem lepõdtem meg. Pontosan tudtam,
milyen számítógépekre lehet számítani
a Magyar Honvédségnél. Arrafelé egy 386-os
már egetverõ csúcstechnológiának számít,
486-os pedig már csak tábornokoknak jár, azoknak sem
mindnek.<BR>
Arra azonban nem számítottam, ami a szemem elé tárul
majd.<BR>
A poros iroda mélyén megbúvó XT ugyanis
páncélozott volt!<BR>
Igen, páncélozott. Egy hatalmas, zöld acélkasztniba
volt beleépítve, olyasmibe, mint egy ipari ház, de
sokkal durvábban. Például egyetlen csatlakozóaljzatot
sem hagytak meg hagyományos formájában. Valami okos
honvédségi tervezõmérnökök fáradtságot
nem kímélve leoperálták még a soros
portokat is, és kicserélték õket valami egészen
egyéni, kerek csatikra, amik a lábaik számán
kívül másban nem is hasonlítottak RS-232-re,
s ugyanezt tették a többi csatlakozóval is. A billentyûzet
acélba hegesztve meredezett a ronda vasláda elejébõl.
A monitor - egy eredeti Yanjen típusú EGA! - szintén.
Csak a nyomtatót, egy Epson FX-1000-est kímélt meg
a tervezõi elborultság. Mint késõbb megtudtam,
ez egy speciális számítógép volt, úgynevezett
"M/S-230T PCXT tábori számítógép",
amely egy HIR-2 parancsnoki híradókocsi tartozéka.
Persze egy írógépnél jóval többet
ért, még ha csak a Context és a Norton Commander állt
rendelkezésre.<BR>
&Eacute;rdeklõdõk kedvéért a teljes konfiguráció:</P>

<P>Turbo XT, 4 MHz<BR>
640K RAM<BR>
20 MB MFM HDD<BR>
84 gombos billentyûzet<BR>
Epson FX-1000<BR>
EGA monitor.</P>

<P>Volt benne egy 720-as floppy meghajtó is, de az halott volt.</P>

<P>Másnap elküldtek bennünket, a februári és
a novemberi állományt szennyvízlevezetõ árkot
pucolni. Ehhez fejenként egy utászlapátot kaptunk.
Természetesen a novemberi állomány csak ült az
árok szélén, és cigarettázott. Igaz,
mi sem vittük túlzásba a munkát, úgysem
érdekelt senkit. Lapátolgattunk, ímmel-ámmal,
egyszer csak Kiss Roland felordított:</P>

<P>- He, né' mán! Ott dzsal a krecsa!</P>

<P>Ezt úgy kellett érteni, hogy békát lát,
s városi gyerek lévén erre most õ rácsodálkozik.
Senkit nem érdekelt a békája, amúgy is rengeteg
volt belõle a laktanyában, ha az ember éjszaka végigment
a fõúton, biztosan látott vagy egy tucatot. De Kiss
Roland úgy döntött, megvizsgálja közelebbrõl
is szerencsétlen állatot, ezért kilapátolta
az árokpartra. Jól megtermett varangy volt.</P>

<P>- He! Krecsa! - azonosította ismét, mi pedig
bólintottunk: okos vagy, Kiss Roland, ez bizony valóban
krecsa. Egyikünk halkan megjegyezte, hogy a béka beteg. Valóban,
az egyik lába hiányzott, és a fél teste üszkös
volt. Kiss Roland ekkor úgy döntött, hogy kinyírja,
ne szenvedjen szegény. A béka, ha tudott volna beszélni,
biztos elmagyarázta volna neki, hogy köszöni, valójában
remekül érzi magát, de ekkor Kiss Roland elõvette
a bicskáját, és beledobta a varangy üszkös
hátába.<BR>
Ez eddig még nem is lenne érdekes, de alig egy órával
késõbb ugyanezzel a késsel evett az étkezdében,
anélkül, hogy megmosta volna.</P>

<P>A század élete ezután csendben zajlott, egészen
az augusztusiak leszereléséig. Egy szép napon érkezett
még egy csomó februári kopasz, a teherautósofõrök,
akik a kiképzõközpontokban kapták meg szakkiképzésüket
is, s két nap múlva, egy áprilisi reggelen az augusztusiak
leszereltek. Egyikük azzal tisztelte meg a nagy eseményt, hogy
amíg a laktanyaparancsnok, Kalicz ezredes úr hangzatos szólamokat
pufogtatott arról, hogy legyenek büszkék a Magyar Honvédségre,
meg hûek a hazához, és egyéb marhaságok,
hátrament az alakulótér végébe, és
pisált egy nagyot. Azután a fiúk harsányan
rikoltozva, énekelve elvonultak, és civilekké váltak.</P>

<P>Ezzel a novemberiek lettek az öregek. &Eacute;s kitört a századnál
a háború.</P>

<hr noshade>

<p align="center"><B><A HREF="mainmenu.htm">Vissza a fõmenübe</A></B></p><br>

</font>
</td></tr>
</table>
</center>
</BODY>
</HTML>