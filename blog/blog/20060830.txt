„Magyarok, menjetek a Duna túloldalára! Halál a férgekre!”

Ezt írták néhány napja a megvert felvidéki lány ruhájára a bátor tót szabadságharcosok. Nos, ha ezt akarjátok lehet róla szó, csak nem biztos, hogy örülni fogtok nekünk odaát.

De mint Molnár Tamás az imént mondotta, ez nem nacionalista kérdés. Ennek nincs köze sem Trianonhoz, sem semmi máshoz. Néhány suttyó azt képzeli, a Felvidék attól lesz az övék, hogy csapatostul rugdosnak össze egy védtelen nõt. Mondjam, hol a helyük az ilyeneknek? Nem mondom, mert szerencsére a szlovák rendõrség nélkülem is tudja. Reméljük, oda is fognak kerülni, és amennyire tudom, ezen nagy erõkkel dolgoznak is. Elõbb kellett volna persze megmozdulni. Még azelõtt, hogy elõkerülnek a régi egyenruhák, a régi jelszavak, és íme – a régi rutinok.

Egy csapat suhanc szabadon garázdálkodik odakint, és ki tudja, lesz-e következõ áldozatuk. Avagy ha nem nekik, egy másik, hasonló társaságnak. Honnan jöttek ezek? Eddig miért nem voltak? És hányan lesznek még?

Javasolnék valamit nektek, drága jó Hlinka-gárdista, khm, „nemzeti érzelmû fiatalok”, odaát. Ha legközelebb magyarokkal támad kedvetek verekedni, írjatok egy e-mailt a kuruc.info szerkesztõségébe. Száz és száz küzdõsport-centrum vár benneteket szeretettel a határ mindkét oldalán, bármelyikben szívesen találkozunk veletek. Kulturáltan, tisztelettel, ahogy harcosokhoz illik. Mert ha egyenruhában masíroztok, akkor feltételezem, annak tartjátok magatokat. Védtelen nõket megrugdosni, csapatostul támadni egy magányos gimnazistára, hát ezt ugye ti is tudjátok, kiknek a tempója. Velük akartok azonosulni? Segélyért is sorban álltok majd?

Számos levelet kaptam, amikor ezt a tüntetést a kuruc.info meghirdette. Ezek közül jónéhányat a Felvidékrõl. Egyet szeretnék felolvasni ezek közül.

„ha par hulye nekiall hoborogni a szlovak nagykovetseg elott, akkor az tuti benne lesz a szlovak tvhiradoban, meghozza megleleloen feltupirozva: ugy fogjak eladni, hogy a magyarorszagi csocselek beleugat a szlovak belugybe. szlopa jancsi megrendelesere csinaljak a tuntetest? szerintem fontos lenne szlopaeknak minnel kisebb tamadasi feluletet nyujtani, lehetoseg szerint kifogni a vitorlajukbol a szelet. mit ernek el tomkatek, es a tobbi hoborodott? az inzultusrol mindenki tud, nehanyan nem akarjak tudomasul venni. a kormanyfo raporta kerette a szlovak ugyvivot, lesz nemi diplomaciai jegyzekvaltas, ilyesmi. talan egy keves foganatja is lesz - ambar fico diplomacia erzeke kb akkora, mint nekem a csemballohoz. bar nehez, de higgadtak kell maradni, hoborogni tilos!”

Így van. Higgadtnak kell lenni. Azok is vagyunk. Mi nem követelünk tankokat, revíziót, sem bosszút. S igaza is van a levélírónak: a dolgok – kivételesen! – maguktól is beindultak. A szlovák rendõrség már lépett, és bár Kinga Gönczová még mindig csak a fejét kapkodja, és a magyaroktól határolódik el, Gyurcsány Ferenc valóban bekérette a szlovák nagykövetet. Talán lesz eredménye. A magyarok nem vonulnak ki az utcára tótokat verni, sem itt, sem a Felvidéken, mert mi nem vagyunk sem banditák, sem fasiszták. Szóval ne bennünket tessék önmérsékletre inteni. Ha mi nem lennénk nyugodtak, sokaknak már régen rossz lenne.

Hanem bizony tényleg van, aki nem nyugodt. Tegnap kaptam az alábbi üzenetet, szintén e-mailben, és írója arra kért, olvassam fel itt, a szlovák nagykövetség elõtt.

„Azoknak, akik a gyûlöletet gyakorolják, gyûlölet lesz osztályrészük. De az õ szívükben még mindig van helye alázatnak. A gyûlölködõnek meg lehet bocsátani. Azok, akik véreinket zaklatják, egy napon talán megértik, mit tettek, és ellene fordulnak annak, aki a gyûlölet magját elhintette. Mert az igazi bûnös az, aki e magokat hinti. Robert Fico, Ján Slota, és a többiek, nem tanácsolom nektek, hogy Magyarországra látogassatok. Se most, se máskor. Készülünk rátok.”

Ez a levél olyasvalakitõl érkezett, aki, higgyétek el, nem beszél a levegõbe. Hogy pontosan ki lehet, annak kiderítését bízzuk a titkosszolgálatokra, én korunk divatjának megfelelõen el is határolódom tõle; de ettõl a levél még valós, és mondom, hiba lenne nem komolyan venni.

Ezennel felszólítjuk Szlovákia politikai erõit, immár sokadszor, hogy tegyenek a gyûlöletkeltõk ellen, mielõtt aknamunkájuk beláthatatlan nemzetközi következményekkel jár. Követeljük, hogy vessenek véget az egyenruhás neonácik masírozásának, számolják fel a szélsõséges mozgalmakat, akadályozzák meg gyülekezésüket. Jól tudjuk, hogy megvannak a titkosszolgálati eszközeik az ilyesmire, hát most vegyék elõ. A szlovák népet ezúton kérjük, szorítsák ki országukból a történelem e legalja szemetét, ne hozzák vissza a Tiso-kormány szellemét. Tetszik, nem tetszik, egyazon földön kell élnünk, és erre mindkét népnek történelmi joga van. S aki úgy véli, a magyaroknak nincs, az ásson le húsz centit bárhol Szlovákiában, és nézze meg, kinek a nyomait találja meg. Mi itt, Magyarországon soha nem bántottuk a szlovákokat. Mivel szolgáltak rá felvidéki véreink erre a bánásmódra?

A magyar politikai erõktõl nem követelünk semmit, azok úgyse értik.

Kérünk mindenkit, odaát és ideát, tanúsítson önmérsékletet. De nem minden határon túl. Ha a szlovák hatóságok nem teszik a dolgukat, annak nem lesz jó vége. S ez nem fenyegetés, mielõtt még valaki szaladna a szerkesztõségbe a szenzációval, hanem kijelentés: az etnikai feszültségek szítása soha, sehol nem vezetett jóra. Szlovákia és Magyarország, mindketten kapjatok észbe, mert a Kárpát-medence túl kicsi ahhoz, hogy Ficókat, Slotákat és Meciarokat tûrjünk meg benne.

Köszönöm.

